---
{"publish":true,"path":"content/Theorie & mechanismen/Kennis/Communicatie met ouderen.md","permalink":"/content/theorie-and-mechanismen/kennis/communicatie-met-ouderen/"}
---

#### Kijk op ziek zijn

**Aanwezigheid van een naaste**
Oudere patiënten nemen vaker iemand mee naar een consult, hetgeen direct de dynamiek van het gesprek verandert. Het is van belang te beseffen dat de aanwezigheid van anderen de communicatie zowel negatief als positief kan beïnvloeden. De oudere kan zich gesteund voelen door de derde persoon en durft misschien meer te vragen. Anderzijds kan de oudere zich ook juist meer terugtrekken en zich volledig verlaten op de begeleider, die vast het wel goed zal opletten, zo redeneert men. Als arts is het dan van belang de vragen rechtstreeks aan de patiënt te stellen en de patiënt te stimuleren actief deel te nemen aan het gesprek. Bovendien dien jij als arts altijd de mogelijkheid te overwegen of het meerwaarde heeft om een bepaalde patiënt of een bepaalde mantelzorger/ naaste ook even alleen te spreken.

**Rol en status** 
Veel oudere mensen van de vooroorlogse generatie (1910-1929) en de stille generatie (1930-1945) zijn opgevoed met het idee dat de arts alwetend is en zijn dan ook vaak volgend ten aanzien van diagnose en behandeladvies. Ze stellen weinig tot geen vragen over de diagnose en zullen zelden in discussie gaan of een second opinion aanvragen. De naoorlogse generatie is doorgaans kritischer en heeft zich vooraf geïnformeerd via internet of andere kanalen. Deze moderne ouderen vragen meer uitleg en willen heldere adviezen, die ze zelf kunnen afwegen. Ook vragen zij vaker een second opinion aan.

**Hoe staat de oudere in het leven Iedere oudere heeft een eigen verhaal**
Het is een voorwaarde voor optimale besluitvorming om er achter te komen hoe een oudere patiënt in het leven staat. Heeft hij veel moeten inleveren de afgelopen tijd of is zijn sociale context veranderd? Is de oudere vitaal, actief en in staat en gemotiveerd zich aan te passen aan een nieuwe gezondheidstoestand? Wat is belangrijk voor deze oudere? Het is het best om hiervoor een aantal relevante domeinen langs te lopen in ieder kennismakingsgesprek met een oudere.

- Mensen worden steeds langer behandeld voor chronische en complexe aandoeningen zoals kanker.
- Oudere patiënten zijn vaak minder bekend met informatiebronnen en hebben specifieke behoeften bij het ontvangen van voorlichting.
- Ouderen zijn over het algemeen minder proactief in een consult, hebben moeite met het vinden van de juiste woorden, plannen minder goed en onthouden feiten minder goed.
- Artsen stimuleren oudere patiënten minder dan jongere om actief deel te nemen aan het gesprek.
- Ouderen hebben soms een pessimistischer beeld van de behandeling dan artsen, wat het contact kan beïnvloeden en de voorlichting minder effectief kan maken.
- Empathie en emotionele steun zijn voor veel ouderen belangrijker dan voor jongeren.
- Het is belangrijk om het begrip van, de verwachtingen over en de gevoelens met betrekking tot de ziekte van ouderen te evalueren en te achterhalen wat het doel van de behandeling moet zijn vanuit hun perspectief.

#### Informatieverwerking
- Bij iedere ziekte moeten patiënten veeleisende cognitieve taken uitvoeren zoals medische beslissingen nemen en adviezen onthouden voor een juist gebruik van medicijnen en hulpmiddelen.
- Veroudering leidt tot veranderingen in het vermogen om (medische) informatie te verwerken, wat de therapietrouw en uiteindelijk de gezondheidsuitkomsten nadelig beïnvloedt.
- Ouderen verwerken informatie over het algemeen langzamer dan jongeren.
- Het werkgeheugen - de hoeveelheid informatie die een persoon tegelijkertijd bewust kan verwerken en opslaan - neemt af met de leeftijd.
- De inhibitie, de vaardigheid om irrelevante informatie te negeren, vermindert ook met de leeftijd.
- Dit maakt dat ouderen vaak minder goed in staat zijn om met ongestructureerde informatie om te gaan.
- Het geheugen schiet vaak tekort bij ouderen voor het onthouden van medische informatie en adviezen.
- Leeftijd, opleidingsniveau en intelligentie spelen allemaal een rol bij het behoud van de geheugenfunctie en de snelheid van informatieverwerking


#### Waar moet je aan denken bij communiceren met ouderen?
- Zorg dat je dicht bij de oudere patiënt in de buurt zit: naast hem of schuin tegenover hem. Kijk de patiënt aan en maak oogcontact. Geef de oudere aandacht om te zorgen dat hij zoveel mogelijk oppikt van het gesprek.
- Benoem het doel van het gesprek en geef ruimte aan patiënt en familie voor eventuele vragen en aanvullende gespreksdoelstellingen.
- Start het gesprek met een periode van actief luisteren. Wat is belangrijk voor deze patiënt? Het afstemmen van informatie kan dan beter later in het proces plaatsvinden. Wat hierbij goed kan helpen is luisteren, samenvatten en doorvragen: 
	- 1. **de eerste open luistervragen**: 
		- Hoe gaat het met u? 
		- Wat is belangrijk voor u? 
		- Waarom wilt u (geen) ziekenhuisopname? 
	- 2. **samenvatten**: 
		- Ik begrijp dat u niet meer naar het ziekenhuis wilt, omdat u bang bent om dood te gaan, zoals dat ook bij uw ouders is gegaan. Klopt dit? 
	- 3. **doorvragen**: 
		- Wilt u thuisblijven met voldoende zorg en alleen behandeling door de huisarts van klachten? Of wilt u een ziekenhuisopname om te beoordelen wat er aan de hand is? 
		- Zo check je of het klopt wat je hebt gehoord. 
		- Daarna kun je verder de diepte in met het gesprek. 
		- Door deze methode voelt oudere zich ook beter begrepen. 
		- Luisteren doe je met je ogen, oren en vanuit je hart. 
- Fysiek contact maken door hand op de arm van de patiënt te leggen aan het eind van het gesprek of bij een emotioneel onderwerp kan ook helpen.
- Bij een informatief gesprek over een diagnose of behandeling is het van groot belang heldere informatie te geven, in simpele taal.
- Geef de patiënt de tijd om de informatie te verwerken. Vaak wil jij als arts te snel en verwacht je van de gesprekspartner dezelfde snelheid. Let goed op non-verbale signalen en doe hier iets mee. Als de patiënt ineens naar beneden kijkt, kun je dit benoemen, bijvoorbeeld met ‘Ik zie dat het u raakt’.
- Houd in het gesprek een duidelijke verhaallijn aan en laat zijwegen of zijstappen weg: ze leiden af van de uiteindelijke boodschap.
- Stem je communicatie af op de sensorische of cognitieve problemen van de oudere. Deze beperkingen bemoeilijken vaak het onthouden en verwerken van de gegeven informatie. Bereid je goed voor en bedenk vooraf hoe je de boodschap wilt brengen. Plan vervolgens voldoende tijd voor het gesprek, afgestemd op de patiënt, de familie en het belang en de complexiteit van de agenda.
- Vraag de oudere of het duidelijk is wat je hebt uitgelegd. Vraag je gesprekspartner de boodschap eventueel in eigen woorden te herhalen.

#### Ouderen met lichte geheugenstoornissen


> [!note] Tips
> - Creëer een rustige omgeving, zet telefoons en piepers uit;
> - Beperk de informatie;
> - Zorg dat alles op papier staat, gebruik grote letters, plaatjes en afbeeldingen;
> - Toets of de patiënt je begrijpt;
> - Betrek mantelzorgers bij het consult;


#### Aandachtspunten bij het communiceren met mensen met dementie
 - Creeër een rustige omgeving.
 - Maak je bekend.
 - Noem de oudere bij zijn naam. Stel je voor en vertel wat je komt doen. Een naambordje helpt.
 - Leg met veel aandacht contact.
 - Ga dicht bij de oudere staan. Zak door je knieën of neem een stoel. Houd je hoofd dicht bij zijn hoofd. Maak oogcontact. Let op je mimiek. Kijk vriendelijk. Pak zijn hand als hij dat prettig vindt. Praat met zachte maar heldere stem. Gebruik wat meer stemvolume wanneer iemand slecht hoort schreeuwen is nooit zinvol.
 - Houd het simpel.
 - Bespreek en vraag n ding tegelijk. Houd het tempo laag. Vermijd storende achtergrondgeluiden.
 - Let op iemands reactie en ga daarop in.
 - Benoem de gevoelens die je bij iemand ziet of hoort en schenk met name aandacht aan blijdschap, boosheid, verdriet en angst.
 - Bevestig gevoelens.
 - Beaam verdriet of boosheid; ontken of negeer ze niet. Geef ruimte om gevoelens te tonen.
- Zeg niet: Ik vergeet ook weleens wat, maar zeg dat het erg is om zoveel te vergeten.
 - Ken iemands levensloop.
 - Zorg dat je op de hoogte bent van belangrijke gebeurtenissen of periodes uit iemands
- leven. Vraag de familie ernaar. Of vraag naar belangrijke voorwerpen.
 - Deel complimentjes uit.
 - Geef je patienten en hun naasten veel complimenten, ze hebben het vaak zwaar. Bedank uitgebreid voor de hulp die iemand geboden heeft. Corrigeer zo min mogelijk. Bestraf niet.
 - Neem de oudere serieus.
 - Ga serieus in op wat de patient zegt. Lach hem niet uit. Probeer erachter te komen wat hij bedoelt door door te vragen of woorden of zinnen te herhalen.
 - Vraag niet naar feiten of gebeurtenissen van vandaag of gisteren.
 - Vraag: Hoe was uw dag? Of Heeft u een prettige dag gehad? in plaats van Wie is er vandaag op bezoek geweest? Of Wat heeft u gedaan bij het bezoek van uw dochter?
 - Toon betrokkenheid.
 - Toon telkens weer belangstelling ook al ken je het verhaal dat de patient vertelt al. Vraag door naar hoe de patient het beleefd heeft, wat hij ervan vond.
 - Betrek de familie en mantelzorgers bij het consult.