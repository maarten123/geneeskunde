---
{"publish":true,"path":"content/Theorie & mechanismen/Kennis/Genetica - de basis.md","permalink":"/content/theorie-and-mechanismen/kennis/genetica-de-basis/"}
---

Na het doorlopen van deze e-learning kan je:
- Een correcte stamboom tekenen op basis van een casus beschrijving.　
- De verschillende vormen van overerving in een stamboom of uit een casus beschrijving bepalen.
- Berekenen wat de kans op dezelfde genetische aandoening is voor een andere persoon binnen de familie.
- De verschillende typen genoomvariatie van elkaar onderscheiden.

##### Het tekenen van een stamboom
Het tekenen van een stamboom kan je helpen bij het bepalen van de manier van overerving en bij het bepalen van de kans op de betreffende aandoening voor verschillende individuen binnen een familie. Hieronder zie je een kennisclip over hoe je simpel en snel een stamboom in de spreekkamer tekent.

Meer gedetailleerde informatie over het　tekenen van een　stamboom kan je vinden in het leerboek Emery's elements of medical genetics onder redactie van Turnpenny: hoofdstuk 7 'Patterns of inheritance'. Dit boek is ook digitaal raad te plegen via de Universiteitsbibliotheek.

https://www.youtube.com/watch?v=FiLSvv59XmI&t=13s

##### Overerving
- Autosomaal dominant
- Autosomaal recessief
- De novo
- Geslachtsgebonden dominant
- Geslachtsgebonden recessief
- Mitochondrieel
- Multi-factiorieel
- Y-gebonden

##### Begrippen
- **Compound heterozygotie**: verschillende mutaties op homologe allelen. Dit komt vaak voor bij een aandoening als CF waarbij meer dan 1000 verschillende mutaties bekend zijn.
- **Uniparentale disomie** ontstaat meestal door nondisjunctie gevolgd door ‘trisomic rescue’ . Een klein percentage van de autosomaal recessieve aandoeningen kan hierdoor worden verklaard.
- Volledige afwezigheid van een aandoening, in aanwezigheid van de genetische aanleg, wijst op **incomplete penetrantie**. Dit itt verschillende niveaus van expressie, waarbij er altijd enige mate van de ziekte aanwezig is.

##### Genoomvariatie
Diverse vormen van genoomvariatie kunnen leiden tot een ziektegerelateerd fenotype. Globaal onderscheiden we variatie op chromosomaal en op nucleotiden niveau.

Structurele en numerieke chromosoomafwijkingen zijn de grootste oorzaak van vroege miskramen en kunnen leiden tot tal van aandoeningen die gepaard gaan met aangeboren afwijkingen, zoals bijvoorbeeld Down syndroom of ongebalanceerde translocaties. Bij deze chromosoomafwijkingen bepaalt het kopie aantal en de functie van de genen de ernst van het uiteindelijke ziektebeeld. Een derde groep chromosoom afwijkingen  betreft de aanwezigheid van verschillende hoeveelheden chromosomen in verschillende cellen van _een_ individu, ook wel mozaicisme genoemd.  

Genetische oorzaken van een ziektebeeld kunnen ook veroorzaakt worden door de verandering van één tot vele nucleotiden (mutaties) in een enkel gen of meerdere genen (al dan niet in combinatie met omgevingsfactoren). Mutaties ontstaan meestal spontaan maar kunnen ook veroorzaakt worden door mutagenen zoals straling of chemische producten.

Meer informatie kan je vinden in Emery's Elements of Medical Genetics, Turnpenny and Ellard, online beschikbaar op de website van de universiteitsbibliotheek. Hoofdstuk 2 en hoofdstuk 3. Ook in het leerboek medische genetica onder redactie van Pronk staat informatie in hoofdstuk 4 en hoofdstuk 6.

- **Expansie**: vermeerdering van de lengte van een triplet repeat;
- **Transversie**: mutatie naar een andere base (bijv. A naar T);
- **Frameshift mutatie**: 5 basepaar deletie in een exon;
- **Missense mutatie**: substitutie van een aminozuur door een ander aminozuur;
- **Nonsense mutatie**: creëren van een nieuw stop codon;
- **Silent of synoniem**: puntmutatie waardoor het gecodeerde aminozuur onveranderd blijft;
- **Gain-of-functie**: mutatie die leidt tot andere of verhoogde eiwit activiteit;
- **Loss-of-functie**: deletie waardoor een allel wordt verwijderd en een klinisch beeld ontstaat;
- **Haploinsufficientie**: puntmutatie waardoor een van de twee allelen niet meer tot expressie komt;
- **Dominant-negatief**: mutatie die leidt tot een verminderde activiteit van het normale gen/eiwit;

**Chromosoom afwijkingen**
- **Pericentrische inversie**: omvat de centromeer.
- **Paracentrische inversie**: beperkt tot een arm van een chromosoom.
- **Ring chromosoom**: een chromosoom dat materiaal aan beide uiteinden heeft verloren, waarbij er fusie van de uiteinden is ontstaan.
- **Gebalanceerde reciproke translocatie**: twee chromosomen die een segment hebben uitgewisseld zonder dat er verlies of teveel aan materiaal is ontstaan..
- De erfelijke vorm van trisomie 21 wordt veroorzaakt door: **robersoniaanse translocatie**; Een arm van het chromosoom wordt vervangen door een arm van een ander chromosoom.



![](https://i.imgur.com/hltnQ7a.png)
