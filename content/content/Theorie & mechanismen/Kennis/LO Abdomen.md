---
{"publish":true,"path":"content/Theorie & mechanismen/Kennis/LO Abdomen.md","permalink":"/content/theorie-and-mechanismen/kennis/lo-abdomen/","tags":["PPG"]}
---

[[Topics/Structuren/Abdomen\|Topics/Structuren/Abdomen]]
Specialisme: Algemeen
Status: Protocol compleet

Vak: Klinische vaardigheden

---

| Onderzoek |  | Stappen | Handelingen |
| --- | --- | --- | --- |
| Inspectie |  |  | Let op:                                           • de huid (kleur, littekens, venentekening) en navel;• lokale of diffuse zwellingen;• ademhalingsbewegingen;• zichtbare peristaltiek of pulsaties. |
| Auscultatie |  |  | Darmgeruisen: kwaliteit, kwantiteit.                                     Vaatgeruisen: aanwezigheid souffles. |
| Percussie |  |  |  |
|  | Oriënterende percussie |  | Slangvormig/ster, vraag naar pijn, wisselende tympanie te horen |
|  | Specifieke percussie |  |  |
|  |  | Leverfiguur |  |
|  |  | Miltfiguur |  |
|  |  | Blaas |  |
|  |  | Abnormale dempingen |  |
|  |  | Pijnlijkheid |  |
| Palpatie |  |  |  |
|  | Oppervlakkig |  |  |
|  | Diep |  |  |

---

### Achtergrond

![Screenshot 2022-07-10 at 11.54.25.png](Screenshot_2022-07-10_at_11.54.25.png)

![Screenshot 2022-07-10 at 11.54.37.png](Screenshot_2022-07-10_at_11.54.37.png)

---

### Positie

- Buik zichtbaar vanaf xifoid tot aan het symfyse.
- Patiënt in hoek van 30 graden op bank. Ontspannen.

### Inspectie

De inspectie van de buik omvat:

- Huid en navel;
    - de huid (kleur, littekens, venentekening) en navel;
    - lokale of diffuse zwellingen;
    - ademhalingsbewegingen;
    - zichtbare peristaltiek of pulsaties.
    
    In zeldzame gevallen zijn uitgezette venen zichtbaar op de buikhuid rondom de navel (zgn. caput Medusae, bijv. bij portale hypertensie (levercirrose) of een afsluiting van de vena cava inferior). Vaker voorkomende buikhuidafwijkingen zijn exantheem, spider naevi of littekens van operaties. Let ook op de navel: een verstreken of uitpuilende navel kan wijzen op een verhoogde intra-abdominale druk (zoals bij gasophoping, ascites, een tumor, of zwangerschap), terwijl een diep verzonken navel juist vaker voorkomt bij adipositas.
    
- Lokale of diffuse zwellingen;
    
    *Diffuse zwellingen*
    
    van de buik kunnen verschillende oorzaken hebben:
    
    - Adipositas/obesitas. Hierbij is sprake van een ophoping van vet, zowel in de subcutis als intra- en retroperitoneaal.
    - Gasophoping in de darmen (meteorisme) of ernstige [[content/Ziektebeelden/Obstipatie\|Obstipatie]].
    - Ophoping van vrij vocht in het abdomen (ascites). De flanken zijn hierbij meestal uitgezet. Dit laatste komt ook voor bij ouderen als gevolg van een slappe buikwand.
    - Bij vrouwen kan door omvangrijke uitzetting van de uterus (zwangerschap, tumoren) of het ovarium (cyste/tumor) de hele buik opgezet zijn.
    - Bij een overvulde blaas is er vooral zwelling in de onderbuik. Net als bij ascites of een sterk vergrote uterus kan de navel hierbij uitpuilen als gevolg van een verhoogde intra-abdominale druk.
    
    *Lokale zwellingen*
    
    - Sterke vergroting van buikorganen zoals lever, milt en nieren of abdominale tumoren.
    - Hernia
- Ademhalingsbewegingen;
    
    **Peritoneale prikkeling:** oppervlakkige of gedeeltelijk opgeheven buikademhaling.
    
- Zichtbare peristaltiek of pulsaties.
    
    Peristaltiek te zien bij:
    
    - Zeer magere/cachectische patiënten.
    - Heftige peristaltiek (mechanische ileus)
        - Dunnedarmbewegingen vooral rond de navel zichbaar.
        - Zichtbare peristaltiek geeft een zeer sterke verhoging van de kans op een obstructie van de dunne darm.
    
    **Pulsaties** van de aorta kunnen zichtbaar zijn in de regio epigastrica en het bovenste deel van de regio umbilicalis. Dit is meestal niet afwijkend, maar ze kunnen ook een aanwijzing zijn voor het bestaan van een aneurysma abdominalis.
    

---

### Auscultatie

![Untitled](Untitled%207.png)

**Darmgeruisen**

Naast de navel (P)

- Luisteren naar de kwantiteit en kwaliteit van de geluiden.
    - De **kwantiteit** wordt wel aangeduid met afwezig, spaarzaam, normaal en levendig.
    - De **kwaliteit** als normaal of hoogklinkend of gootsteengeruis.
- **Klinische betekenis darmgeruisen**
    
    Peristaltische geruisen worden over een groot gebied voortgeleid naar de buikoppervlakte. Geluiden die in de linker fossa iliaca worden gehoord, kunnen daarom in werkelijkheid afkomstig zijn van de maag. Het beluisteren van de verschillende buikregio’s heeft daarom geen duidelijke meerwaarde.
    
    Normale darmgeruisen variëren sterk in intensiteit, klanksamenstelling en frequentie waarmee ze optreden. De normale frequentie van hoorbare geluiden varieert van 30/min tot helemaal geen geluid in een periode tot wel 4 minuten. *[6](https://mijn-bsl-nl.ru.idm.oclc.org/6-buik/824494#CR6)* *[7](https://mijn-bsl-nl.ru.idm.oclc.org/6-buik/824494#CR7)*
    
    De frequentie van geruisen is het grootst vlak na de maaltijd, *[8](https://mijn-bsl-nl.ru.idm.oclc.org/6-buik/824494#CR8)* waarbij de meeste geluiden worden geproduceerd in de maag, gevolgd door de dikke darm en ten slotte de dunne darm. *[9](https://mijn-bsl-nl.ru.idm.oclc.org/6-buik/824494#CR9)*
    
    Hoe darmgeruisen ontstaan, is niet precies bekend. Experimenteel onderzoek bij honden liet zien dat veel intestinale contracties geluidloos verlopen, maar dat geluiden vaak optreden bij de verplaatsing van darminhoud in gecontraheerde darmsegmenten. *[6](https://mijn-bsl-nl.ru.idm.oclc.org/6-buik/824494#CR6)*
    
    In de praktijk wordt dikwijls de term ‘gootsteengeruisen’ gebruikt om een voor ileus verdachte situatie aan te duiden, maar de waarde ervan is niet onderzocht.
    

**Vaatgeruisen**

De volgende arteriën kunnen worden beluisterd op de aanwezigheid van souffles

- arteria renalis en arteria coeliaca: halverwege tussen processus xiphoideus en navel; eventueel kan de a. renalis ook beiderzijds enkele centimeters van mediaanlijn beluisterd worden.
- abdominale aorta: juist craniaal van de navel (bifurcatie is t.h.v. de navel);
- arteria iliaca: 5 cm onder de navel, in de lijn tussen navel en het midden van het lig. inguinale;
- arteria femoralis, halverwege het lig. inguinale.
- **Klinische betekenis van vaatgeruisen**
    
    Abdominale vaatgeruisen zijn geen ongewoon verschijnsel: ze treden op bij 4 tot 20% van de gezonde volwassenen onder de 40 jaar. Meestal zijn deze geruisen te horen tussen xiphoideus en navel, zijn overwegend laagfrequent en blijven beperkt tot de systole. *[13](https://mijn-bsl-nl.ru.idm.oclc.org/6-buik/824494#CR13)* *[14](https://mijn-bsl-nl.ru.idm.oclc.org/6-buik/824494#CR14)* Normale vaatgeruisen lijken vooral afkomstig van de arteria coeliaca. *[15](https://mijn-bsl-nl.ru.idm.oclc.org/6-buik/824494#CR15)*
    
    Het vinden van een souffle in de regio epigastrica vergroot wel de kans op een nierarteriestenose. *[16](https://mijn-bsl-nl.ru.idm.oclc.org/6-buik/824494#CR16)* *[17](https://mijn-bsl-nl.ru.idm.oclc.org/6-buik/824494#CR17)* *[18](https://mijn-bsl-nl.ru.idm.oclc.org/6-buik/824494#CR18)* Hoewel in sommige leerboeken abdominale souffles in verband worden gebracht met een aneurysma van de aorta abdominalis, is hiervoor vooralsnog geen bewijs. *[19](https://mijn-bsl-nl.ru.idm.oclc.org/6-buik/824494#CR19)* *[20](https://mijn-bsl-nl.ru.idm.oclc.org/6-buik/824494#CR20)*
    
    Andere oorzaken van abdominale souffles zijn aneurysmata van de arteria renalis, *[21](https://mijn-bsl-nl.ru.idm.oclc.org/6-buik/824494#CR21)* aortocavale fistels, *[22](https://mijn-bsl-nl.ru.idm.oclc.org/6-buik/824494#CR22)* het compressiesyndroom van de arteria coeliaca *[23](https://mijn-bsl-nl.ru.idm.oclc.org/6-buik/824494#CR23)* en ischemische darmziekten. *[24](https://mijn-bsl-nl.ru.idm.oclc.org/6-buik/824494#CR24)* Voor auscultatie bij leveraandoeningen, zie ▶  [par. 6.3.2](https://mijn-bsl-nl.ru.idm.oclc.org/6-buik/824494#Sec19).
    
    Soms is over de grote arteriën een kloppend geluid te horen; dit wordt veroorzaakt door de voortgeleiding van de harttonen en wijst niet op de aanwezigheid van vaatwandafwijkingen.
    

### Percussie

![Screenshot 2022-07-10 at 12.27.58.png](Screenshot_2022-07-10_at_12.27.58.png)

![Screenshot 2022-07-10 at 12.28.20.png](Screenshot_2022-07-10_at_12.28.20.png)

**Oriënterende percussie**

- Percuteer systematisch over het gehele abdomen (stervorm vanuit de navel, of slangvorm over gehele buik) tot in de flanken.
- Percuteer hierbij niet over de regio hypochondrium beiderzijds (komt aan bod bij begrenzende percussie), maar wel de flanken.
- Percuteer de plaats van de [[content/Klachten/Buikpijn\|Buikpijn]] als laatste.
- De percussietoon is daarbij ‘tympanitisch’ (door gas in maag of darm) tot enigszins ‘gedempt’ (door inhoud van maag of darm). Dit normale beeld wordt meestal aangeduid met ‘wisselende tympanie’.
- Vraag of de patiënt pijn heeft.

---

**Specifieke percussie**

Na de verkennende percussie volgt de begrenzende percussie van een aantal specifieke organen (lever, milt, blaas). De techniek hiervan zal in de hierna volgende paragrafen worden besproken.

**Lever**

- Met percussie kan een indruk gevormd worden van de grootte en ligging van de lever.
- Het standaardonderzoek beperkt zich tot de bepaling van de spanwijdte, dit is de afstand tussen boven- en ondergrens in de rechter midclaviculairlijn, als maat voor de levergrootte.
- In de midclaviculairlijn worden afzonderlijk de boven- en ondergrens bepaald. Voor de bovengrens wordt vanaf de tepel of net daarboven omlaag gepercuteerd met de plessimetervinger ( [par. 2.5.2](https://mijn-bsl-nl.ru.idm.oclc.org/link?doi=10.1007/978-90-368-0893-4_2#Sec14)) evenwijdig aan de ribben. Begin bij vrouwen zo hoog mogelijk onder de rechterborst; soms moet daarbij het mammaweefsel voorzichtig wat omhoog of opzij weggeduwd worden ( [figuur 6.9](https://mijn-bsl-nl.ru.idm.oclc.org/6-buik/824494#Fig9)). De BH kan daarvoor het beste worden uitgedaan. Er moet duidelijk sprake zijn van de sonore percussietoon van normaal longweefsel op de plek waar met percuteren begonnen wordt. De plek waar de eerste demping optreedt in de sonore percussietoon (relatieve long-levergrens) komt overeen met de bovengrens van de lever. Door percuterend de huid met de plessimetervinger heen en weer te verschuiven (of afwisselend op naastliggende vingers te kloppen), wordt geprobeerd om de exacte plaats van de overgang vast te stellen ( [par. 5.3](https://mijn-bsl-nl.ru.idm.oclc.org/link?doi=10.1007/978-90-368-0893-4_5#Sec19)). Dit punt bevindt zich normaal gesproken in de vijfde intercostale ruimte.
    
    De ondergrens wordt bepaald door vanuit de rechteronderbuik omhoog te percuteren. Het is van belang laag genoeg te beginnen met een duidelijk tympanitische percussietoon. De plaats waar deze heldere toon (tympanie) overgaat in een gedempte toon geeft de ondergrens van de lever aan. Het is ook mogelijk de percussie vanaf de bovengrens van de lever caudaalwaarts voort te zetten totdat de gedempte toon boven de lever aan de onderzijde overgaat in de tympanitische toon boven het luchthoudend darmweefsel. Dit komt overeen met de ondergrens van de lever.
    
    Een normale lever heeft een spanwijdte tussen de 6 en 15 cm. *[32](https://mijn-bsl-nl.ru.idm.oclc.org/6-buik/824494#CR32)* *[33](https://mijn-bsl-nl.ru.idm.oclc.org/6-buik/824494#CR33)* *[34](https://mijn-bsl-nl.ru.idm.oclc.org/6-buik/824494#CR34)* In hoeverre het onderzoek van de leverspan wordt beïnvloedt door de ademhaling is niet bekend. Castell et al. vonden in elk geval geen verschil in waarde bij rustig ademhalen versus vastgehouden expiratie.
    

### Palpatie

**Oppervlakkige, oriënterende palpatie**

- Beoordelen pijn, defense musculaire en actief spierverzet

---

*Techniek*

- Volaire zijde dominante hand, lichte buiging vingers.
- Systematisch in de 4 kwadranten
- Bij het voelen naar oppervlakkige weerstanden is het van belang om na te gaan of deze zich in of onder de buikwand bevinden.
    - Hiertoe kan men vragen het hoofd en de schouders op te tillen. Bij deze manoeuvre verdwijnen weerstanden die onder de buikwand liggen, terwijl zwellingen in de wand zelf palpabel blijven, zoals hematomen of abcessen.
    - Ook als het heffen van het hoofd meer pijn veroorzaakt bij de lokaal gevoelde zwelling, pleit dit voor een afwijking op het niveau van de buikwand.

Let op: bij ouderen, patiënten met slappe buikspieren of bij bewustzijnsdaling kan de défense musculaire geheel ontbreken.

**Diepe palpatie**

- Uitvoeren met twee handen.
- Hierbij concentreert de dominante hand zich op het voelen, terwijl de andere hand wordt gebruikt om extra druk te geven, bijvoorbeeld bij een dikke buik of bij het vinden van een weerstand.
- Laat de palperende hand enkele centimeters heen en weer schuiven in het verlengde van de vingers.
- Begin ook nu in een regio waarin de minste pijn wordt verwacht, en palpeer systematisch de hele buik.

**Extra**

- Besteed bij abnormale weerstanden aandacht aan de volgende aspecten:
    - lokalisatie,
    - vorm,
    - grootte (in centimeters),
    - consistentie (vast, week),
    - aard van het oppervlak (glad, hobbelig),
    - pijnlijkheid,
    - beweeglijkheid ten opzichte van omliggende weefsels,
    - pulsaties en het al of niet meebewegen met de ademhaling.
- *Aorta*
    - Plaats de handen boven de navel aan weerszijden van de aorta om een inschatting te maken van de breedte en om vast te stellen of er expansieve pulsaties plaatsvinden in het horizontale vlak.
    - Als dit laatste het geval is, worden de handen door de pulsaties uit elkaar bewogen.
    - Schat de diameter van de aorta, rekening houdend met de tussenliggende huid en subcutaan weefsel mediaal van de onderzoekende handen.

### Klinische betekenis diepe palpatie

Tot de structuren die onder normale omstandigheden vaak voelbaar zijn, behoren het colon descendens en/of sigmoideum (worstvormige weerstand in de regio lumbalis/fossa iliaca), darmlissen (vooral lumbale regio’s) en – bij diepe inspiratie – de onderrand van de lever. 

Bij magere mensen zijn daarnaast vaak pulsaties te voelen van de aorta (boven de navel). Een vergrote, pulserende weerstand boven de navel is doorgaans geassocieerd met (een aneurysma van) de aorta abdominalis (AAA: aneurysma abdominale aortae). 

De breedte van de aorta (meer dan 3 cm) pleit het sterkst voor de aanwezigheid van een AAA, niet het uitgesproken karakter of de kracht van de pulsaties, of zelfs de aanwezigheid van souffles. Voor de klinische betekenis van vergrote abdominale organen wordt verwezen naar de paragrafen hierna.

**Palpatie lever**

De gebruikelijke techniek voor palpatie van de lever is dat met de onderzoekende rechterhand geprobeerd wordt om de leverrand te palperen. De palperende hand wordt met de toppen van de vingers ter hoogte van de navel (of in elk geval enkele centimeters onder de percutoir gevonden onderrand van de lever) rechts naast de musculus rectus abdominis geplaatst met de vingers naar craniaal of evenwijdig aan de ribbenboog ( [figuur 6.10](https://mijn-bsl-nl.ru.idm.oclc.org/6-buik/824494#Fig10)).

Vraag de patiënt langzaam en diep in te ademen door de open mond. Tijdens deze inspiratie wordt de buikwand rustig en geleidelijk ingedrukt met de gestrekte vingers, terwijl de hand zoveel mogelijk stil blijft liggen of een geringe craniaalwaartse glijdende beweging maakt. Tegelijkertijd wordt gevoeld of de leverrand tegen de rand van de wijsvinger aankomt (evenwijdige positie; [figuur 6.10](https://mijn-bsl-nl.ru.idm.oclc.org/6-buik/824494#Fig10)) of tegen de vingertoppen (craniale positie). Het is de bedoeling dat de lever door de caudaalwaartse beweging van de diepe inspiratie tegen de palperende vingers aanstoot en niet andersom. Houd dus de palperende hand zoveel mogelijk stil. Zo nodig schuift de hand bij iedere expiratie 1 of 2 cm richting de ribbenboog en wordt opnieuw naar de leverrand gevoeld. Let erop dat de palperende hand lateraal blijft van de m. rectus abdominis.

Bovenstaande techniek kan ook bimanueel worden toegepast ( [figuur 6.11](https://mijn-bsl-nl.ru.idm.oclc.org/6-buik/824494#Fig11)): de linkerhand wordt met de palm naar boven onder de patiënt gelegd tussen de bekkenkam en de twaalfde rib. De patiënt moet ontspannen op de hand liggen. Door de linkerhand omhoog te drukken, wordt de buikinhoud naar de palperende hand toegebracht. Op deze wijze zou de leverrand beter binnen handbereik komen. Deze techniek wordt daarom vooral toegepast wanneer bij de hiervoor beschreven techniek de leverrand niet gevoeld wordt.