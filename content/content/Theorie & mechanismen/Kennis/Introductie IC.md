---
{"publish":true,"path":"content/Theorie & mechanismen/Kennis/Introductie IC.md","permalink":"/content/theorie-and-mechanismen/kennis/introductie-ic/","tags":["KVS"]}
---


### Wat is Intensive Care? 
- Op een IC afdeling worden patiënten die bedreigd zijn in de vitale functies bewaakt en behandeld.
- Hierbij wordt gebruik gemaakt van complexe technische hulpmiddelen en een gespecialiseerd medisch en verpleegkundig team. 
- Daarnaast is er uitgebreid aandacht voor multidisciplinaire inbreng, denk aan andere specialisten, fysiotherapeuten, logopedisten, etc. 

#### Geschiedenis

Veel IC\`s zijn ontstaan uit vanuit verkoeverkamers maar tijdens de polio-epidemie in de jaren vijftig ontstond er in toenemende mate behoefte aan de opvang van niet-chirurgische patiënten die vanwege hun verlamming gedurende lange tijd beademd moesten worden. Geleidelijk ontstond hieruit de intensive care geneeskunde. Gedurende de decennia die hierop volgden zijn de technische mogelijkheden enorm toegenomen en is de IC toenemend een hightech omgeving geworden  waarin apparatuur, naast de  patiëntenoptiek,  een grote rol speelt. 

#### Wie zijn er werkzaam?
- **IC verpleegkundigen**; hebben maximaal 1 of 2 patiënten; Hierdoor hoogniveau van zorg en kunnen de patiënten intensief gemonitord en behandeld worden. 
- **Intensivist** werkzaam (spec na interne geneeskunde of anesthesiologie); Multidisciplinair overleg met andere specialisten.
- **Paramedici** → revalidatie van de IC patiënt:
	- Fysiotherapie: behoud en herstel van spierkracht;
	- Logopedie: oefenen met slikken en spreken;
	- Maatschappelijk werk voor ondersteuning van de patiënt en/of familie bij een moeilijk ziektebeloop, etc. 

#### Indicaties IC (voor wie is de IC?)
- Patiënten met een <u>afwijking in of bedreiging van een of meerdere vitale functies</u>;
- Intensieve zorg nodig, verpleegafdeling niet genoeg;
- Voorbeelden:
	- Patiënt met **respiratoire insufficiëntie** op basis van een **ernstige pneumonie**: 
		- Hierbij kan de oxygenatie zodanig bedreigd zijn dat dit gemonitord moet worden met een saturatiemeting en/of bloedgassen of kan de oxygenatie zelfs zodanig verstoord zijn dat er behandeld moet worden met invasieve beademing. 
	- **Septische [[content/Ziektebeelden/Shock\|Shock]] op basis van een urosepsis**:
		- Op basis van vasoplegie is de bloeddruk zodanig laag dat de circulatie ontoereikend wordt om alle weefsels van zuurstof te voorzien. 
		- Behandeling:
			-  Antibiotica;
			- Vochttoediening;
			- Indien nodig medicamenteuze optimalisatie van de circulatie.  
		- Een infectie zonder circulatoire of respiratoire bedreiging is geen IC opname indicatie. Dit geldt ook voor patiënten die na vochttoediening, bv op de eerste hulp, weer een adequate circulatie hebben. 
	- **Intracerebrale bloeding met massawerking en een verlaagd bewustzijn**:
		- Naast behandeling van het hematoom zelf (bv chirurgisch) :
			- Zuurstofvoorziening naar het rest van het brein geoptimaliseerd, dus de gedeelten die “at risk”zijn door de verhoogde intracraniële druk. 
			- Dit gebeurt door bijvoorbeeld beademing, bloeddrukverhoging en het breinmetabolisme verlagen dmv sedatie. 

**Evaluatie**
- IC opname erg belastend, daarom is het belangrijk om goed te evalueren of het echt nodig is. 
- De beslissing om iemand wel of niet op te nemen ligt bij de intensivist. 
- Uiteraard is het van belang, zeker daar waar twijfel is over het profijtprincipe, om deze beslissing te nemen in overleg met mede-behandelaars, familie en indien mogelijk uiteraard met de patiënt zelf.

### Monitoring
Het overgrote deel van de patiënten die op een IC terecht komen liggen hier omdat ze een bedreiging hebben in één of meerdere vitale functies. Het doel van bewaking is het herkennen van orgaandysfunctie en het behandelen hiervan. Een aantal standaard orgaansystemen die op de IC worden bewaakt zijn:
 
- De circulatie
- De ademhaling
- Het bewustzijn

![|350](https://i.imgur.com/jSuFYEZ.png)

#### De circulatie
Alle patiënten op de IC worden continue bewaakt middels:
- **Drie afleidingen ECG**:  
	- Bewaken hartfrequentie en basaal ritme. 
	- Bij afwijkingen: 12-afleidingen ECG  → vaststellen diagnose. 
		- Bijvoorbeeld myocardischaemie na een operatie of ventriculaire ritmestoornissen op basis van hyperkaliëmie. 
- **Urine output**:
	- Diurese = een maat voor de circulatie en het functioneren van de nier. 
	- Oligurie (een urine output < 0,5 ml/kg/uur) komt vaak voor en is veelal prerenaal van aard op de IC. 
	- Met andere woorden: als een patiënt onvoldoende circuleert, bv op basis van hypovolemie, dan zal de GFR verlaagd zijn op basis van verminderde renale flow.
	- Oligurie is altijd een reden om verder te kijken en op zoek te gaan naar de oorzaak.   
- **Bloeddruk** → 
	- Beoordelen kwaliteit van de circulatie;
	- Essentieel voor het transport van zuurstofrijk bloed naar de weefsels. 
	- Meten: 
		- Intermitterend met een automatische bloeddrukband.
		- Continue (slag-op-slag) met een catheter in een arterie, meestal de arteria radialis.  Deze kan ook gebruikt worden voor bloedafnamen en het bepalen van bloedgassen. 
		- Risico\`s: ischaemie van de hand distaal van de catheter, het ontstaan van infecties en pijn bij het inbrengen.  
		- Met name als de bloeddruk afwijkend is of ondersteund moet worden middels het geven van vocht of noradrenaline wordt vaak gekozen voor een arteriële lijn.


#### De respiratie
- **Ademhalingsfrequentie**: 
	- Kan continue gemeten worden via de ECG kabels. 
	- **Tachypnoe** kent vele oorzaken maar een aantal zijn belangrijk om te overwegen bij iedere tachypnoe:
		- Hypoxemie, de patiënt probeert bij een gaswisselingsstoornis, zoals bij een ernstige pneumonie, door tachypnoe te compenseren. Hierbij ligt uitputting op de loer. 
		- Metabole acidose: hierbij wordt een metabole acidose, bijvoorbeeld veroorzaakt door sepsis of nierfalen, (deels) respiratoir gecompenseerd in een poging om de pH normaal te houden. 
		- Koorts
		- Stress, angst of pijn
	- **Bradypnoe**:
		- Kan een uiting zijn van respiratoire insufficiëntie waarbij een trage ademhaling een teken is van ernstige uitputting en een respiratoir arrest op de loer ligt.
		- Kan ook een teken zijn van een intoxicatie, zoals met opioïden. 
- **Saturatiemeting**: 
	- Middels een saturatiemeting kan met een knijper rondom een vinger continue de zuurstofsaturatie gemeten worden.
	- Normale saturatie (SaO2) is > 95%.
	- Een lage SaO2 kent vele oorzaken maar is grofweg in te delen in vijf groepen: 
		1. Ventilatie/perfusie mismatch: Hierbij is er sprake van disbalans tussen de ventilatie en perfusie in een longunit: pneumonie, longoedeem, longembolie, COPD
		2. Shunt: hierbij komt veneus bloed in het arteriële systeem terecht waarbij de longen worden gebypassed: Intracardiale shunt, pneumothorax
		3. Diffusiestoornis: verhoogde afstand tussen alveolus en pulmonaal capillair bloed: longoedeem,  interstitiële longziekte
		4. Hypoventilatie: bv door intoxicatie
		5. Lage geïnspireerd O2 gehalte (FiO2)
	- :age zuurstofsaturatie = altijd reden tot zorg en het doen van aanvullende diagnostiek, bijvoorbeeld lichamelijk onderzoek, een X-Thorax of een bloedgasmeting.
	- Daarnaast moet je bij een normale saturatie ook rekening houden met de O2 toediening. Een SaO2 van 95% met 15 L O2 via een zuurstofmasker is een teken dat er een onderliggende oxygenatiestoornis is die nu (tijdelijk) wordt behandeld middels O2 toediening. 
	- Onthoud dat gezonde longen geen extra O2 nodig hebben om een normale SaO2 te halen. 

#### Het bewustzijn
- Afwijkingen in het bewustzijn → snelst gedetecteerd met <u>klinisch onderzoek</u>. 
	- [[content/Theorie & mechanismen/Begrippen/EMV-score\|EMV-score]]
	- [[content/Theorie & mechanismen/Begrippen/AVPU\|AVPU]]
	- Bij patiënten die medicamenteus gesedeerd zijn heeft het geen zin een EMV score af te nemen (die zal verlaagd zijn door de sedatie). 

**Sedatie**
Indicaties: 
- Verminderen van angst en pijn.
- Het doorstaan van pijnlijke procedures (zoals bv intubatie).
- Het verminderen van de metabole vraag van het brein in geval van neurologisch letsel.
- Het faciliteren van bepaalde behandelingen, zoals gecontroleerde beademing.

**Ramsay sedation assessment scale**
Het niveau van de sedatie kan bepaald worden aan de hand van de Ramsay 
score. 
- Het gewenste niveau van sedatie hangt af van de indicatie.
- Het juiste niveau van sedatie moet continue worden geëvalueerd om “oversedatie” te voorkomen.  
- Oversedatie leidt tot meer complicaties (zoals een hoger risico op pneumonie) , een langere IC opnameduur en het doen van meer aanvullend onderzoek (zoals een CT Cerebrum omdat het bewustzijn niet goed te testen is).
- Bij iedere patiënt wordt minimaal eenmaal per dag geëvalueerd of de sedatie kan worden afgebouwd. 


---
- **Awake**: patiënt anxious or agitated or both **1**
	- **Levels**: 
		- Patiënt cooperative, oriented and tranquil **2**
		- Patiënt responds to commands only **3**
- **Asleep**: a brisk response to a light glabellar tap **4**
	- **Levels**:
		- A sluggish response to a light glabellar tap **5**
		- No response **6**

---

**Keuze sedativum**
- **Bewustzijnsverlaging**:
	- Propofol 
	- Benzodiazepine
- **Pijnstilling**: 
	- Opïoid

Daarnaast is er ook (juist) uitgebreid aandacht voor de niet-medicamenteuze ondersteuning: muziek luisteren, aanwezigheid van familie, oordopjes en indien nodig ondersteuning van maatschappelijk werk. 

### MET: Medical Emergency Team
- **Bestaat uit**:
	- IC verpleegkundige
	- IC arts
 - Kan in consult gevraagd worden bij patiënten waarbij een (dreigende) verstoring is in de vitale functies. 
 - Doel van de MET: vroegtijdig signaleren van verslechtering van patiënten. 
 - Om patiënten te scoren wordt gebruik gemaakt van de Modified Early Warning Score (MEWS);
	 - De MEWS score wordt bij alle patiënten 3x per dag gedaan. 
	 - Een verhoogde MEWS is reden tot intensiveren van de controles, het erbij vragen van de zaalarts of meteen het MET bellen afhankelijk van de ernst van de toestand van de patiënt.  

![|450](https://i.imgur.com/NmEtBEQ.png)

Uitkomsten van een MET consult kunnen zijn:
- Patiënt gaat mee naar de IC
- Patiënt gaat naar IC na een interventie (bv operatie of CT scan)
- Patiënt blijft op de afdeling na een interventie (bv het geven van vocht of starten antibiotica)
- Patiënt blijft op afdeling, aanvullende behandeling is niet nodig. Eventueel kan het MET later op de dag nogmaals komen kijken ter controle.

### Bloedgasanalyse
Bloedgasanalyse is een veelgebruikt diagnosticum bij de ernstig zieke patiënt. Het geeft informatie over de oxygenatie, de ventilatie en het metabolisme.

https://www.youtube.com/watch?v=15rWn_crVGY

### Aanvullende apparatuur
#### Centraal veneuze catheter
- Een lange catheter (14-20 cm) die in een centraal gelegen vat geplaatst worden. 
- Bij voorkeur v.jugularis of v.subclavia waarbij de tip van de catheter in de vena cava voor de ingang naar het rechteratrium komt te liggen. 
- Een CVC is geïndiceerd voor:
	- Meten van de CVD → het weten van deze druk kan helpen bij het stellen van een diagnose of het sturen van de behandeling. 
		- Hoge CVDL: verminderde contractiliteit, tamponade, pneumothorax of een longembolie. 
	- Het toedienen van medicatie → sommige medicamenten, zoals cytostatica, parenterale voeding of vasoactieve medicatie zoals noradrenaline, moeten niet gegeven worden over een perifere venflon. Dit omdat de kans op extravasatie of flebitis hierbij groot is. 

--- 
- CVC kan onder lokale verdoving worden geplaatst, dit wordt doorgaans met behulp van echografie gedaan om complicaties van het prikken te voorkomen. 
- Twee veelvoorkomende complicaties zijn pneumothorax en accidentele arteriële cannulatie. 
- De positie van de tip van de catheter kan worden gecontroleerd middels een X-Thorax.
- Een CVC kan langere tijd (enkele weken maximaal) blijven zitten, echter; hoe langer de levensduur van de catheter, hoe groter de kans op een lijninfectie waarbij de catheter fungeert als een porte d’entree voor bacteriën. 
- Een lijnsepsis is een levensbedreigende aandoening die moet worden behandeld met antibiotica en het verwijderen van de CVC. 

#### Cardiac output meting
**Indicaties**
- Verbeteren van zuurstoftransport naar weefsels
- Optimalisatie van volumestatus en het toedienen van bloeddrukverhogende medicatie de bloeddruk te laag blijft. 
- Patiënten waarbij de bloeddruk afdoende is maar er toch tekenen zijn van persisterende shock zoals oligurie, een gemarmerde huid of een hoog lactaat. 

Cardiac output kan op verschillende manieren gemeten worden:
- Echocardiografie, met een probe in de oesophagus die de stroomsnelheid in de aorta meet.
- **Swan-ganz catheter**:
	- ![|200](https://i.imgur.com/0PPYfN6.png)
	- Bij een Swan Ganz meting wordt een catheter via de vena cava door het rechter atrium en de rechterventrikel tot in de arteria pulmonalis opgeschoven. 
	- Aan het uiteinde van deze catheter zit een ballon die dit opschuiven makkelijker maakt, hierdoor “drijft” het ballonnetje als het ware met de bloedstroom mee. 
	- ![|300](https://i.imgur.com/qBCwnc2.png)
	- Tijdens het opvoeren van de SG catheter verandert de gemeten druk afhankelijk van de positie van de tip van de catheter. 
	- Hierboven: verschillende locaties met bijbehorende drukgolf. Indien de ballon vastloopt in een pulmonaalarterie ontstaat er een wedge-golf en ligt de ballon op de goede plek. 
	- **SG catheter meet de CO middels thermodilutie**:
		- Hierbij wordt 10 ml koude NaCl in de proximale injectaat poort ingespoten die in het rechter atrium ligt. 
		- Deze koude vloeistof wordt meegenomen met de bloedsomloop en geeft een temperatuurdaling die aan het distale uiteinde, in de a pulmonalis, wordt gemeten met een thermistor. 
		- De vorm van de temperatuurverandering die wordt gemeten geeft de CO weer.
		- Hoe hoger de CO, hoe hoger de bloedstroom, des te eerder het koude injectaat bij de thermistor verderop is en hoe smaller de temperatuur curve is. 
		- ![|350](https://i.imgur.com/OcnHGbk.png)
		- CO kan waardevolle informatie geven over de hemodynamiek, bv diagnose bij een onbegrepen shock. 
		- **Een lage CO kan een teken zijn van**:
			- Ondervulling, bijvoorbeeld door een bloeding, dehydratie of het “weglekken” van vocht naar het interstitium bij sepsis
			- Een lage contractiliteit, zoals bij hartfalen of een tamponade
			- Een hartklepprobleem, zoals een ernstige aortaklepstenose
		- **CO meting kan ook de behandeling sturen**: 
			- Indien de CO niet omhoog gaat na het geven van een volumebolus zal het verder geven van vocht enkel leiden tot overvulling of zelfs longoedeem. 
			- In dat geval starten medicatie die de contractiliteit verbetert:
				-  Beta sympaticomimeticum zoals dobutamine. 

### Sepsis
Een ernstige sepsis heeft meerdere negatieve effecten op de circulatie die allen in meer of mindere mate aanwezig kunnen zijn: 
- **Vrijgekomen mediatoren bij sepsis** → relaxatie van de vasculaire spiervezels → vasodilatatie en dus bloeddrukdaling 
- **Systolische en diastolische dysfunctie**: lager slagvolume en dus lagere cardiac output.
- **Hypovolemie ten gevolge van cappilaire lekkage** waardoor vocht de bloedbaan “uitlekt” naar het interstitium wat leidt tot oedeem. 
- **Hypovolemie door koorts en verminderende intake**: lagere preload. 

**Gevolg van shock**:
- Verminderd O2 aanbod aan de weefsels. 
- Daarnaast zijn de weefsels ook minder goed in staat om het aangeboden O2 op te nemen waardoor er in de cel hypoxie en lactaatacidose ontstaat. 

Een ernstige sepsis kan dus leiden tot verschillende hemodynamische profielen (distributieve shock, hypovolemie, lage contractiliteit) waarbij niet altijd inzichtelijk is wat nu de oorzaak is van de hemodynamische collaps en hoe dit te behandelen. 
- Vandaar dat aanvullende monitoring, zoals met thermodilutie via een Swan Ganz, bij ernstige ziekte aangewezen is. 

### Nierinsufficiëntie op IC
- **Incidentie acute nierinsufficiëntie op IC**:  20 en 40%
- Acuut nierfalen heeft een **mortaliteit** van rond de 50%. 

**Rol van shock**
- AKI (acute kidney injury) is doorgaans niet de primaire ziekte maar is een complicatie van een andere aandoening, veelal sepsis of septische shock. 
- Vandaar dat de hoge mortaliteit meer een weergave is van de mortaliteit van de onderliggende ziekte dan van de AKI zelf.
-  De ernst van de AKI wordt weergegeven in RIFLE stadia
	- Wordt bepaald aan de hand van of de GFR of de urine output. 
	- Hoe ernstiger de AKI, hoe hoger de mortaliteit. 
	- ![|300](https://i.imgur.com/DVXN9KO.png)


**AKI is te delen in prerenale, renale en postrenale oorzaken** 

![|350](https://i.imgur.com/PCltTRj.png)
![|350](https://i.imgur.com/e0hZ2Op.png)

**Oorzaken AKI**:
- Prerenaal obv lage cardiac output leidend tot lage renovasculaire flow. 
	- Dit is in 30-40% de oorzaak van de oligurie en kan meestal hersteld worden middels herstel van de circulatie.
	- Echter, indien langer bestaand kan dit leiden tot nierschade en acute tubulus necrose  (ATN). 
		- Bij ATN is er schade aan het renale tubulaire epitheel waarbij de beschadigde cellen in de tubuli een obstructie veroorzaken. 
		- Dit leidt tot nierschade. 
		- Hierbij is de prerenale oorzaak van AKI overgegaan in een renale oorzaak wat een slechtere prognose kent.  

**Onderscheid in de oorzaak** 
*Anamnese*
- Opnamediagnose? 
- Circulatoir probleem? 
- Medicatiegebruik (denk aan NSAID\`s en ACE remmers)? 
- Contrast gegeven voor CT scan? 
- Heeft patiënt een blaascatheter? Is deze doorgankelijk? 

*Urine natrium* 
- Bij hypoperfusie van de nier gaat de re-absorptie van natrium omhoog en daalt dus het urine natrium. 
- Echter, bij intrinsiek nierfalen daalt de reabsorptie en vindt men een hoog urine natrium. Dus: in de aanwezigheid van oligurie wijst een urine Natrium < 20mEq/L doorgaans op een prerenale oorzaak. 

*Overig urine onderzoek*: 

![](https://i.imgur.com/l83n705.png)

**Behandeling**
Er bestaat voor de meeste oorzaken van AKI op de IC geen specifieke behandeling, de belangrijkste maatregel is dus het wegnemen van de oorzaak. 

Verder is de behandeling ondersteunend, dus:
- Optimaliseren circulatie door bv het geven van intraveneus vocht of noradrenaline om de bloeddruk te verhogen
- Het staken van nefrotoxische medicatie, denk aan NSAID`s, ACE remmers, diuretica
- Dosering van medicatie aanpassen aan de nierfunctie waar nodig, denk bv aan de antibiotica
- Vervolgen electrolieten, cave hyperkaliëmie

Uiteindelijk zal ongeveer een kwart van alle patiënten met AKI (tijdelijk) nierfunctievervangende therapie nodig hebben.  

**Indicaties om dialyse te starten zijn**: 
- Volume overload
- Hyperkaliëmie
- Uremische encephalopathie
- Metabole acidose

In veel gevallen laat de nierfunctie herstel zien na de periode van ernstig ziek zijn, al blijft er in veel gevallen wel een verminderde nierfunctie aanwezig. Na 1 jaar heeft 50% van alle patiënten met nierfunctievervangend therapie ivm AKI volledig herstel van de nierfunctie en blijft tussen de 10 en 30% afhankelijk van dialyse.   

Omdat er geen specifieke behandeling van AKI is en de prognose matig is DE behandeling van AKI het voorkomen hiervan. Oligurie bij een IC patiënt is altijd een reden tot evaluatie. 

### Delier

- Delirium is een klinische diagnose
- Symptomen:
	- A. Bewustzijnsstoornis → een aandachtstoornis en/of concentratiestoornis en/of onvermogen de aandacht vast te houden (alertheid);
	- B. Stoornis in het denken → betrekking hebben op geheugen, oriëntatie of taal, dan wel waarnemingsstoornis (zoals hallucinaties);
	- C. Ontstaat acuut (uren tot dagen) en fluctueert over de dag;
	- D. Wordt veroorzaakt door een medische aandoening of medicatie/intoxicatie
- Andere kenmerken:
	- Verstoord slaap-waakritme;
	- Vaak toename agitatie/onrust in avond en nacht;
	- Onrust, plukkerig gedrag en agressie of juist apathie;
	- Emotionele labiliteit: vooral angst maar ook somber of vijandig;

IC patiënten hebben een groot risico op het ontwikkelen van een delirium:
- Ongeveer 75% van de beademde patiënten maakt een delirante periode door. 
- Toch wordt dit in de meeste patiënten pas in tweede instantie onderkend. 
- De aanwezigheid van delirium wordt onafhankelijk van leeftijd en ziekte-ernst geassocieerd wordt met een *langere IC- en ziekenhuis opnameduur* en een *hogere mortaliteit*. 

**Risicofactoren**
Bestaan meerdere van deze factoren tegelijk:
- Leeftijd
- Ernst van ziek zijn
- Pre-existente cognitieve stoornissen
- Toediening van sedativa. 

**Pathofysiologie**
- Niet exact duidelijk
- Lijkt vooral te berusten op een verstoring van de neurotransmitter balans als gevolg van:
	- Systemische aandoeningen
	- Secundaire infectie van het brein
	- Exogene toxines (en velerlei medicatie)
	- Onttrekking van alcohol of sedativa
	- Hypoxemie
	- Metabole afwijkingen

**Screeningsinstrument**
- Confusion Assessment Method for the ICU. 
- Om te kunnen screenen op delirium moet de patiënt enigszins responsief zijn; bij evident coma kan een delirium dus per definitie niet worden bepaald. 
- ![|350](https://i.imgur.com/Kdggv0u.png)


**Behandeling**  
- Opheffen van de onderliggende oorzaak.
- **Niet-medicamenteuze ondersteuning**:
	- Prikkelarm verplegen
	- Slaaphygiëne
	- Familie ondersteuning
	- Pijn en ongemak verminderen
- Indien dit niet voldoende effectief kan gekozen worden voor antipsychotica of sedativa. 


**Prognose**
- Delirium op de IC heeft een **ongunstige prognose**. 
- **Mortaliteit** bij patiënten die een delirium hebben doorgemaakt tijdens hun verblijf op de IC is **hoger** dan die bij niet-delirante ic-patiënten (64 versus 34%). 
- Delirante ic-patiënten krijgen **vaker complicaties** dan niet-delirante ic-patiënten.
- Delirante ic-patiënten hebben een **slechtere prognose na ontslag**. 
- Patiënten die tijdens hun ziekenhuisopname een delier hebben doorgemaakt, gaan na ontslag vaker naar het **verpleeghuis**, zijn **minder zelfstandig** en hebben een **grotere kans op dementie**. 
- Elke dag dat het delirium langer duurt, stijgt de kans op overlijden of ernstig cognitief disfunctioneren binnen een half jaar met 10%. 
- Door de langere opnameduur en alle complicaties die horen bij een delirium op de IC zijn ook de kosten hoger. 
	- In een Amerikaanse studie is sprake van circa 30% hogere kosten bij delirante ic-patiënten vergeleken met niet-delirante ic-patiënten. 

### Prognose
Een IC-opname gaat gepaard met mortaliteit en morbiditeit. 
- Van alle patiënten overlijdt circa 9% tijdens de IC-opname zelf en nog eens 4% overlijdt na ontslag van de IC op een verpleegafdeling in het ziekenhuis. 
- Na een jaar is 75-80% van de patiënten die op een IC zijn behandeld, nog in leven.
- Daarnaast laten verschillende follow-upstudies zien dat de mortaliteit van voormalige IC-patiënten nog jaren lang verhoogd blijft vergeleken met de referentiepopulatie. 

Uiteraard hangt de overleving sterk af van de opnamediagnose. 
- Waar de IC sterfte na electieve chirurgie onder de 2% ligt, ligt deze bij na een out-of-hospital-reanimatie rond de 45%.  
- Naast de opnamediagnose zijn ook andere factoren van belang voor de survival, zoals co-morbiditeit en leeftijd. 
	

**Post-IC-syndroom’ (PICS)**

![|350](https://i.imgur.com/yLk6q9r.png#outline)

- Een deel van de patiënten die de IC-behandeling overleven houdt beperkingen in het dagelijks functioneren:
	- Met PICS wordt een aantal fysieke, psychische en cognitieve verschijnselen aangeduid die frequent voorkomen bij patiënten die op een IC zijn behandeld, na ontslag uit het ziekenhuis. 
	- Ook psychische klachten van hun familieleden of naasten vallen hieronder.
- **Lichamelijke klachten**: 
	- Verminderde conditie
	- Minder spierkracht
	- Minder beweeglijkheid 
	- 1 Jaar na ontslag heeft 50% van de patiënten die meer dan 2 dagen op IC zijn behandeld, nog lichamelijke beperkingen in het dagelijks functioneren.
- **IC verworven spierzwakte**:
	- Zwakte van ledematen en ademhalingsspieren die optreedt bij IC-patiënten. 
	- **Incidentie**: 
		- ca. 50% bij IC-patiënten met sepsis, meervoudig orgaanfalen of langdurige beademing. 
		- Bij ontslag uit het ziekenhuis heeft een 25-33% van de patiënten nog spierzwakte. 
		- Vertraagde revalidatie na ontslag.
- **Post-IC psychiatrische stoornissen:**
	- Veel patiënten ervaren een IC-behandeling als stressvol door episodes van dyspneu en pijn, gevoelens van machteloosheid, en de dreiging van dood of ernstig letsel. 
	- Van alle IC-patiënten heeft ongeveer 33% in het eerste jaar post-IC psychiatrische stoornissen, zoals een posttraumatische stressstoornis (PTSS) of depressie. 
- **Cognitieve stoornissen:**
	- Geheugenverlies, aandacht- en concentratiestoornissen of beperkingen in het doelgericht functioneren. 
- 
<details> <summary><b>Kwaliteit van leven</b></summary> <p>Een recente Nederlandse studie toont IC patiënten een lagere kwaliteit van leven hebben 36 maanden na ontslag. In een andere studie met een follow-upduur tot 5 jaar na ontslag werden vergelijkbare resultaten gevonden. Lagere scores worden vooral gezien in de domeinen ‘fysiek functioneren’ en ‘vitaliteit’. Daarnaast heeft slechts de helft van de voormalige IC-patiënten na een jaar hun werk hervat. Subgroepen van oudere patiënten, patiënten met chronische nierinsufficiëntie en patiënten met een pre-existente fysieke of psychische aandoening hebben de laagst gemeten kwaliteit van leven na een IC-behandeling. Ook de mate van kwetsbaarheid (‘frailty’) bij opname op de IC lijkt in recente studies gerelateerd te zijn aan de kwaliteit van leven na ontslag.</p> </details>  

