---
{"publish":true,"path":"content/Theorie & mechanismen/Kennis/Palliatief klinisch redeneren.md","permalink":"/content/theorie-and-mechanismen/kennis/palliatief-klinisch-redeneren/"}
---

In de palliatieve zorg zijn er een aantal veel voorkomende symptomen:

## Angst en depressie
#### Epidemiologie

**Prevalentie angst en depressie in de palliatieve levensfase** [^1] [^2]
- **Voor angst**
	- Angst: 22 - 65%
	- Angststoornis: 9.6%
- **Voor depressie**
	- Depressieve symptomen: 24.4% - 39%
	- Depressieve stoornis: 14.9% 

*Verklaring voor variatie in de bovenstaande cijfers*:        

1. Verschillende patiënten groepen met verschillende soorten aandoeningen
2. Verschillende ziekte stadia 
3. Verschillende meetmethoden en meetinstrumenten
### Depressie
#### Symptomen en signalen
- **Denken /spraak**: monotoon, traag, geprikkeld en vijandig reageren;
- **Concentratie**, aandacht bij het gesprek;
- **Stemming**: somber, gedeprimeerd, geen perspectief zien en hopeloosheid, vlak affect (oftewel geen modulatie van affect zoals gewoonlijk in gesprek);
- **Psychomotoriek/ mimiek**: afwezig, vlak, traag, geremd, bewegingsonrust /friemelen;
- **Gedrag**: terugtrekken, isoleren, geagiteerd reageren.

#### Risicofactoren voor depressie in de palliatieve fase
- **Predisponerende factoren**:
	1. Jongere leeftijd
	2. Ziekte in vergevorderd stadium
	3. Belaste psychiatrische voorgeschiedenis, eerdere depressieve stoornis
	4. Hechtingsproblematiek en eerdere traumatische life events of stressvolle gebeurtenis (stressor)
	5. Het voorkomen van psychiatrische aandoeningen in familie
	6. Verslavingsproblematiek zoals afhankelijkheid van alcohol of andere middelen
	7. Persoonlijkheidskenmerken (neuroticisme en laag zelfbeeld)
	8. Eenzaamheid en gebrek aan aan sociaal netwerk en sociale steun
- **Risicofactoren samenhangend met onderliggende somatische aandoening**: 
	1. Chronische (onvoldoende behandelde) symptomen vooals pijn, dyspneu en vermoeidheid
	2. Verstoord slaappatroon / slaapstoornisssen
	3. Maligniteit vooral pancreas-, long- en hersentumoren (met name frontaal gelegen)
	4. Hersenmetastasen (met name frontaal) en leptomeningeale metastasen 
	5. Oncologische ulcera (met name hoofd/hals- en cervixmaligniteiten)
	6. Paraneoplastisch syndroom met positieve auto-immuun antilichamen
	7. Endocriene stoornissen (bijv. diabetes mellitus, hypo(para)thyreoïdie, bijnierschorsinsufficiëntie, M. Cushing)
	8. Neurologische aandoeningen (CVA, dementie, ziekte van Parkinson, MS, ALS)
	9. Inflammatie (infectieziekten, auto-immuunstoornissen)
	10. Anemie
	11. Vitaminedeficiënties (bijv. vitamine B1, B6, B12 en foliumzuur
	12. Elektrolytstoornissen (hypercalciëmie, hyponatriëmie, hypomagnesiëmie)
	13. Slechte lichamelijke en fysieke conditie 
- **Risicofactoren samenhangend met behandeling**:
	1. Radiotherapie m.n. totale schedelbestraling;
	2. Systemische therapie. 
		-  Depressie is met name beschreven als bijwerking van antihormonale therapie (tamoxifen, aromatase-remmers, crypteronacetaat), chemotherapie (m.n. vinblastine, vincristine, asparaginase, capecitabine) en immunotherapie met cytokines (interferon, interleukines). 
		- Er zijn nog nauwelijks data over depressie als bijwerking van targeted therapy en hedendaagse immunotherapie.
	3. Mutilerende ingrepen.
- **Risicofactoren samenhangend met medicatie**:
	1.  Corticosteroïden, anabole steroïden;
	2.  Antihypertensiva, m.n. lipofiele beta blokkers (propanolol) [Verbeek 2010]; 
	3.  Cholesterolverlagende medicatie (colestyramine, pravastatine);
	4.  Antibiotica (amfotericine, ethionamide);
	5.  Opioïden;
	6.  (Onttrekking van) alcohol, nicotine, drugs, opioïden, corticosteroïden.    
-  **Risicofactoren samenhangend met psychosociale factoren**:
	1.  Inadequate en beperkte coping;
	2.  Verandering in uiterlijk;
	3.  Rolverlies;
	4.  Controleverlies en onzekerheid over toekomst;
	5.  Verlies van onafhankelijkheid /autonomie;
	6.  Verlies van waardigheid; 
	7.  Sociale isolatie.

#### Behandeling
- **Niet - medicamenteus**
	1. Kies bij depressie voor een psychosociale interventie. Dit kan zijn ondersteunende (groeps)gesprekken, zingevingsgesprekken, een vorm van psychotherapie of een andere vorm van therapie (bijv. muziektherapie).
	2. Begin bij depressieve klachten met ondersteunende gesprekken door een arts, verpleegkundig specialist, physician assistant en/of verpleegkundige, of eventueel een POH-GGZ.
	3. Verwijs naar een geestelijk verzorger indien existentiële problematiek op de voorgrond staat.
	4. Gebruik het matched-care-principe, waarbij de behoefte van de patiënt leidend is voor de keuze van de psychosociale interventie.
- **Medicamenteus**
	- Overweeg bij depressie bij patiënten in de palliatieve fase medicamenteuze behandeling met een antidepressivum of een psychostimulans in de volgende situaties:
		1. bij een depressieve stoornis: in combinatie met psychosociale interventies;
		2. bij een aanpassingsstoornis met depressieve stemming: wanneer psychosociale interventies onvoldoende effect hebben;
		3. bij matige tot ernstige depressieve symptomen en een levensverwachting < 3 maanden.

##### Keuze middel
- **Tricyclische antidepressiva**:
	- Hebben vaak zeer gewenste neveneffecten (slaap bevordering) en pijnverlichting
	- Veroorzaken wel droge mond, obstipatie, urineretentie en wazig zien, soms orthostatische hypotensie, delier
	- Gecontra-indiceerd bij recent hart infarct (geleidingsblok!) en soms bij hoofd-halstumoren waarbij extreme droge mond niet verdragen wordt
- **Moderne antidepressiva: selectieve serotonine heropnameremmers**:
	- Gelijke werkzaamheid als TCA
	- Let op: interacties met andere medicatie (cytochroom P-450)
	- Vooral: citalopram, escitolopram en sertraline zijn geschikt
	- Mirtazapine heeft sederende en eetlust bevorderende bijwerkingen wat in de oncologie vaak een voordeel is.
- **Wekamine zoals methylfenidaat**:
	- Werken zeer snel en geven daardoor duidelijkheid in diagnose
	- Gunstig bij sufheid en concentratieproblemen door bv opioïden
	- Werken opwekkend
	- Cave verslaving dus niet langdurig voorschrijven

**Indicaties**
1. **TCA**: patiënt met hevige neuropathische pijn door plexus invasie en ernstige depressie tekens;
2. **Moderne antidepressiva**: zo TCA tegenaangewezen of niet werken, bv bij een Palliatieve patiënt met een recent hart infarct;
3. **Methylfenidaat**: extreem vermoeide, moedeloze patiënt die nog maar kort te leven heeft, maar nog veel wil regelen;

### Angst
#### Symptomen en signalen
- Wees alert op verbale en non-verbale signalen die kunnen wijzen op angst bij patiënten in de palliatieve fase. 
- Let bij verbale signalen op termen die de patiënt zelf gebruikt, zoals bang, eng, gespannen, zenuwachtig, gejaagd. 
- Non-verbale signalen zijn o.a.: 
	- Grote pupillen
	- Opgetrokken wenkbrauwen
	- Bleekheid
	- Transpireren
	- Trillen
	- Snelle ademhaling
	- Rusteloosheid
	- Gejaagdheid
- Exploreer deze signalen door middel van een anamnese, bij voorkeur aangevuld met een heteroanamnese.

#### Behandeling
- **Niet - medicamenteus**
	1. Kies bij angst voor een psychosociale interventie. Dit kan zijn ondersteunende (groeps)gesprekken, zingevingsgesprekken, een vorm van psychotherapie of een andere vorm van therapie (bijv. muziektherapie).
	2. Begin bij angstklachten met ondersteunende gesprekken door een arts en/of verpleegkundige of eventueel een POH-GGZ.
	3. Verwijs naar een geestelijk verzorger indien existentiële problematiek op de voorgrond staat.
	4. Gebruik het matched-care-principe, waarbij de behoefte van de patiënt leidend is voor de keuze van de psychosociale interventie.
- **Medicamenteus**
	- Behandel, indien mogelijk, de somatische oorzaak van angst bij patiënten in de palliatieve fase, mits dit gewenst is door de patiënt en de behandeling zinvol en haalbaar wordt geacht in het licht van de algemene toestand en de levensverwachting van de patiënt.
	-  **Voorschrijven wanneer**: 
		- Geen (of niet voldoende/snel genoeg) effect psychosociale interventies.
		- Wanneer de angst zo hevig is dat het geïndiceerd is om tegelijkertijd te starten met psychosociale interventies en medicatie.

### Diagnostiek
- Het Utrecht Symptoom Dagboek (USD) screeningsvragenlijst
	- **Voordeel**: een eenvoudige manier om te screenen voor depressie, wat meteen in een breder perspectief geplaatst kan worden aangezien veelvoorkomende symptomen worden gescreend in deze lijst 
	- **Nadeel**: verdere verdieping noodzakelijk en dient enkel al screening
- In de huisartsenpraktijk: 4DKL, vier dimensionele klachtenlijst
	- **Voordeel**: digitaal beschikbaar via een website en meet vier dimensies van psychopathologie: distress, depressie, angst en somatisatie 
	- **Nadeel**: voornamelijk voor de huisartsenpraktijk, en je moet over een computer beschikken als patiënt
- HADS (Hospital Anxiety and Depression Scale) screeningsvragenlijst: 
	- **Voordeel**: zeer sensitief (weinig depressies zullen gemist worden), verschaft snel informatie over gemoedstoestand van patiënt en eventueel zijn naasten.
	- **Nadeel**: weinig specifiek, geeft veel vals positieve resultaten.

### Dimensies van palliatieve zorg

**4 dimensies van de palliatieve zorg**
- Somatisch
- Psychisch
- Sociaal
- Spiritueel

**De 3 grote emoties: Angst, woede en verdriet in de paliatieve zorg**:
- **Somatisch**: dingen niet meer kunnen (knoop dichtmaken), lichaam takelt af. 
- **Psychisch**: over naar tragiek, verdriet is proportioneel, niet meer bij je geliefden zijn. 
- **Sociaal**: er niet meer bij te zijn, niet meer meedoen, ontroering, niet meer bij life events van geliefden zijn.
- **Spiritueel/Existentieel**: zonde dat het leven weggaat, leven is heel leuk.

**Wat kan iemand angstig/neerslachtig maken?**:

1.     Het moeten loslaten van wat bekend is.
2.     Schrik voor het onbekende – het lijden.
3.     Bezorgdheid om de omgeving en familie: wat gaat er met hen verder gebeuren.
4.     Angst voor de aftakeling: pijn en lastige symptomen.
5.     Uitzichtloosheid en eventueel ondraaglijkheid van de situatie.

**Wat kan je als professional doen?**:
1. Regelmatig screenen
2. Multidimensionele diagnostiek
3. Regelmatig gesprek en evaluatie, liefst ten huize van patiënt zodat ook de naasten betrokken kunnen worden
4. Hulp inroepen van deskundige collega’s zodra je problemen detecteert in een van de vier dimensies: somatisch, psychosociaal of spirituele problemen
5. Ondersteuning en bereikbaarheid bieden
6. Een advance care plan opstellen samen met patiënt en naasten

## Delier

#### Risicofactoren
De volgende kenmerken zijn predisponerende factoren voor een delier: 

-   Leeftijd >70 jaar.
-   Pre-existente cognitieve stoornissen zoals bij dementie of CVA.
-   Visus- en gehoorstoornissen.
-   Stoornissen in de activiteiten van het dagelijks leven (ADL).
-   Gebruik van alcohol en opioïden.
-   Polyfarmacie, vooral gebruik van anticholinerge middelen, opiaten en benzodiazepines.

Enkele voorbeelden van de meest voorkomende precipiterende factoren in de palliatieve fase zijn: 

-   Pijn.
-   Urineretentie.
-   Infecties: pneumonie, urineweginfectie.
-   Hersentumoren en -metastasen, meningitis carcinomatosa.
-   Dehydratie.
-   Obstipatie.
-   Hypoxie.
-   Anemie.
-   Elektrolytstoornissen (m.n. hyponatriëmie, hypernatriëmie, hypercalciëmie).
-   Hypoglykemie, hyperglykemie.
-   Schildklierfunctiestoornissen.
-   Leverfalen, nierfalen.
-   Recente chirurgie.
-   Medicatie: anticholinergica, opioïden en andere delirogene geneesmiddelen, een combinatie van deze middelen werkt tevens risico verhogend. 
-   Onttrekking van geneesmiddelen, nicotine of alcohol.

#### DD 
1. Depressie
2. Angststoornis
3. Dementieel beeld
4. Delier op basis van:
	 - Veranderd medicatie gebruik, denk ook aan vrij verkrijgbare medicamenten en kruiden preparaten.
	 - Toename van nierfunctie verlies met metabole ontregeling
	 - Dehydratie
	 - Infectieus probleem bijvoorbeeld urineweg infectie
	 - Urine retentie bij prostaat probleem, medicatie, neurologische problemen
	 - Hypoglycemie of hyperglycemie bij bekende DM
	 - Progressie van oesofaguscarcinoom met metastasering (bijvoorbeeld lever/botten/buik)
	 - Hypoxemie bij pulmonale problemen bij progressie oncologisch beeld (denk aan aspiratie)
	 - Elektrolytstoornis (hyponatriemie bijv bij ontregeling DM, hypercalciemie bijv bij ossale metastasen of PTH related peptide)
	 - Hersenmetastasen indien neurologische uitval aanwezig is en/of andere symptomen zoals hoofdpijn en misselijkheid/braken is dit meer waarschijnlijk. Bij oesofaguscarcinomen wordt in 3% van de gevallen
	 - Hersenbloeding of herseninfarct bij bekende hypertensie
	 - Anemie
	 - Gebruik van alcohol, opioiden, roken en/of drugs of onttrekking daarvan
	 - Recente chirurgie/chemoradiotherapie
	 - Pre-existente cognitieve stoornissen/dementieel beeld

#### Diagnostiek
- Nagaan voorgeschiedenis, medicatiegebruik en gebruik van alcohol, roken en drugs
- Hoe is het gehoor en de visus
- Lichamelijk onderzoek: oa vitale parameters? long afwijkingen?, huidafwijkingen?, volle blaas bij percussie? neurologische afwijkingen/uitval?
- Laboratorium onderzoek: volledig bloedbeeld + differentiatie, kreatinine, eGFR, Na, K, Ca, albumine, bilirubine totaal, ASAT, ALAT, LDH, AF, glucose, CRP en TSH
- Indien verdenking urineweginfectie: urineonderzoek
- Indien verdenking pneumonie: X-thorax en overwegen bloedgas bij lage saturatie
- Indien klinische verdenking op hersenmetastasen: CT cerebrum verrichten, echter de vraag is of dit in de nacht dient te gebeuren: welke consequenties dit heeft? Er kan ook blind met dexamethason gestart worden als er verdenking is op oedeemvorming.
- Indien klinische verdenking op hersenbloeding: CT cerebrum verrichten, echter ook hier de vraag wat de consequenties zijn tav evt operatie, zeker als er verdenking is op gemetastaseerde ziekte.

##### Symptomen
| Stoornis                                                         | Voorbeelden                                                                                                                                                                                                                                                                                                                                   |
| ---------------------------------------------------------------- | --------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| Perceptiestoornissen                                             | Nieuw ontstane: Hallucinaties Illusionaire vervalsingen Wanen Orientatiestoornissen Onrustige dromen                                                                                                                                                                                                                                          |
| Motorische stoornissen (van hyperactieve en/of hypoactieve aard) | Hyperactief: Bewegingsdrang/loopdrang/dwalen Schreeuwen Kreunen Plukken aan lakens Trekken aan katheters, subcutane naaldjes, sondes en verbandmiddelen Spierschokken Stijfheid Hypoactief: Gemis aan gezichtsuitdrukking Problemen in het starten van bewegingen en handelingen Stiller/afwezig zijn Mengvorm: Wisselend beeld (on/off zijn) |
| Emotionele stoornissen                                           | Angst Paniek Somberheid Boosheid Agressie                                                                                                                                                                                                                                                                                                     |
| Slaap-waakstoornissen                                            | Onrust in de avond/nacht Omkering dag/nacht ritme                                                                                                                                                                                                                                                                                             |
| Stoornissen in de vorm van denken                                | Denk aan tempo, coherentie en/of vloeiendheid                                                                                                                                                                                                                                                                                                 |
| Stoornissen in het geheugen                                      | Stoornissen in het korte geheugen (bijvoorbeeld herhaling van korte cijferreeks lukt niet)                                                                                                                                                                                                                                                    |
| Stoornissen in alertheid - Sluit hierbij een comateus beeld uit  | Alert, waakzaam Slaperig Moeilijk wekbaar                                                                                                                                                                                                                                                                                                     |
| Veranderingen in het lichamelijk functioneren                    | Tijdens de activiteiten van het dagelijks leven - ADL                                                                                                                                                                                                                                                                                         |
| Bij dementie: onbegrepen gedrag                                  | Met aandachtsstoornissen Met perceptiestoornissen by ineens partner niet meer herkennen Geagiteerd gedrag Verbale agitatie Fysieke agitatie Apathisch gedrag Probleemgedrag ten gevolge van een delier wordt ALTIJD door een lichamelijke ziekte of aandoening veroorzaakt.                                                                   |

#### Interventies bij een delier
De volgende interventies kunnen worden toegepast, zowel door professionele hulp­verleners als door mantelzorgers:

- **Bij desoriëntatie**:
	 - Laat de patiënt zo min mogelijk alleen; ook aanwezig zijn zonder iets te doen kan steun geven.
	 - Zeg regelmatig wie u bent en wat u komt doen.
	 - Vertel de patiënt waar hij is.
	 - Spreek rustig in korte zinnen en stel korte vragen zonder veel keuze mogelijkheden.
	 - Beperk bezoek in aantal en tijdsduur.
	 - Ga in het gezichtsveld van de patiënt zitten (pak ook als je haast hebt er een stoel bij) en zoveel mogelijk aan één zijde van het bed.
	 - Let erop dat de patiënt (indien van toepassing) bril en gehoorapparaat gebruikt.
	 - Zorg voor continue verlichting van de kamer, ook ’s nachts door middel van een nachtlampje.
	 - Hang een klok op met duidelijk zichtbare wijzerplaat.
	 - Benoem dag en tijdstip.
	 - Plaats eventueel belangrijke foto’s binnen gezichtsveld van de patiënt.
	 - Controleer of het gezegde begrepen wordt, maar besef dat niet alles zal blijven hangen in het geheugen.
	 - Zeg wanneer u weer terugkomt, schrijf dit eventueel duidelijk leesbaar voor de patiënt op.
	 - Als de patiënt ’s avonds wel moe is maar niet in slaap komt, kan het helpen hem juist alleen te laten, de verlichting helemaal uit te doen en de kamer te verduisteren en geluidsprikkels te vermijden.
- **Bij angst**:
	 - Hanteer een rustige, vriendelijke houding die niet als bedreigend overkomt.
	 - Spreek eventueel de patiënt aan in het dialect dat hij gewend is.
	 - Creëer een rustige en stabiele omgeving.
	 - Achterhaal indien mogelijk wat de oorzaak van de angst is (hallucinaties, wanen, controleverlies).
	 - Laat de patiënt niet alleen bij hevige angst of paniek.
	 - Ga na wie of wat een positieve uitwerking hebben op de angst van de patiënt.
	 - Maak regelmatig een sociaal praatje, aansluitend bij de leefwereld en interesses van de patiënt.
	 - Vermijd beladen of emotionerende gespreksonderwerpen.
- **Bij overgevoeligheid voor prikkels/waarnemingen**:
	 - Gebruik een vaste dagindeling als voorwaarde om het aantal en de aard van de prikkels te doseren.
	 - Benader de patiënt op een rustige en geruststellende wijze.
	 - Beperk omgevingsprikkels door overzichtelijke en ordelijke inrichting, beperking aantal personen, eventueel deur sluiten indien geluiden de onrust versterken.
	 - Schakel radio en televisie uit.
- **Bij wanen en hallucinaties**:
	 - Ga niet mee in de vreemde “waanideeën”; probeer de patiënt niet tegen te spreken maar zo mogelijk wel duidelijk te maken dat uw waarneming anders is.
	 - Praat met de patiënt over echte gebeurtenissen; betrek de patiënt in het hier en nu door bijvoorbeeld stukjes voor te lezen uit plaatselijke of regionale krant.
	 - Vermijd discussie, stemverheffing en het op confronterende wijze tegenspreken van de patiënt; maak zo mogelijk wel duidelijk dat de waarneming van de patiënt niet juist is.
	 - Toon begrip voor emoties en angst die wanen en hallucinatie opwekken.
	 - Probeer om de boodschap achter het verhaal te achterhalen.
	 - Zorg ervoor dat de patiënt goed zicht heeft op zijn omgeving, dat wil zeggen niet bij de deuropening zachtjes praten met derden. Besef dat achter een bedgordijn geluiden van medepatiënten te horen zijn.
- **Bij motorische onrust**:
	 - Waarborg een veilige omgeving door het wegnemen van scherpe en harde voorwerpen, het zetten van het bed op de laagste stand, het naar beneden doen van de bedhekken, en het eventueel bekleden van bed of stoel met zachte materialen.
	 - Ga zorgvuldig om met beschermende maatregelen zoals fixatie; soms kunnen deze maatregelen onrust juist versterken.
	 - Ga na of er factoren zijn die de onrust versterken, denk hierbij aan volle blaas of volle darmen.
	 - Stimuleer de aanwezigheid van vertrouwde personen en beperk het aantal per­sonen in de omgeving van de patiënt.
	
#### Medicatie bij een delier
- Afwachten effect van de niet medicamenteuze behandeling, samen met de oorzakelijke behandeling (antibiotica, vochttoediening, nierfunctie verbetering);
- <u>De oorzaak van het delier behandelen is het belangrijkste:</u>
- Haloperidol 0,5-2 mg per dag eventueel in meerdere giften de eerste keus. 
	- Vaak worden de toedieningstijden niet gelijk over de dag verdeeld maar bijvoorbeeld om 8.00- 17.00 en 22.00 uur aangezien de nachten meestal problematisch zijn. 
	- Besef dat de evidence voor haloperidol niet heel hard is en dat het effect van de niet medicamenteuze opties soms op zich laat wachten, maar een betere evidence kent dan de haloperidol. En minder bijwerkingen heeft!
- Bij sedatie waarborgen natuurlijk dag/nachtritme. Het is een goede optie om nachtelijk midazolam continue toe te dienen. Dit is dan géén Palliatieve sedatie maar behandeling voor het delier.
- Let op extrapiramidale bijwerkingen en interacties met andere medicatie. 
	- Indien de patiënt bekend is met Parkinson dan is haloperidol gecontra-indiceerd ivm de kans op verergering van de motorische verschijnselen (door D2-blokkade wat een negatieve uitwerking heeft op mototisch functioneren van de patiënt met Parkinson). 
	- Alternatieven zijn atypische antipsychotica, zoals olanzapine, quetiapine, risperidon en clozapine.

## Dyspneu
#### Definities
- Dyspneu is een onaangename gewaarwording van de ademhaling;
- Als kortademigheid of benauwdheid en als “buiten adem zijn”, “het gevoel lucht tekort te komen”, “honger naar lucht”, “moeite met ademhalen”, “achter de adem zijn” en/of een “zwaar gevoel op de borst”. Soms ook als minder conditie hebben, moeite de trap te nemen;

#### Anamnese
- Hoe lang bestaat de dyspneu al?
- Is het geleidelijk aan ontstaan of is het plotseling begonnen?
- Zijn er uitlokkende momenten (stof, stress, inspanning)?
- Zijn er zaken die de dyspnoe verminderen?
- Hoe groot zijn de functionele beperkingen (bij fysieke inspanning zoals traplopen, ADL, sociale bezigheden, boodschappen doen)?
- Moet u erbij hoesten, productief dan wel niet?
- Heeft u pijn op de borst erbij? Pijn vast aan de ademhaling?

#### Aanvullend onderzoek
- Laboratoriumonderzoek
	- Hb gehalte (anemie)
	- Bloedgas (metabole acidose, hypoxemie, hypercapnie)
	- Kreatinine (nierinsufficiëntie)
	- NT-proBNP (hartfalen)
	- D-dimeer (om longembolieën uit te sluiten bij een lage Wells score). Een positieve D-dimeer zegt niet zoveel, een negatieve D-dimeer maakt een longembolie veel minder waarschijnlijk bij een lage Wells score. Overigens is de Wells score bij patiënten met kanker zelden laag.
	- Glucose bij vermoeden op metabole acidose
- ECG, X-thorax, CT-thorax, CT-a pulmonalis, echocardiografie, longfunctie. dit onderzoek alleen op stringente indicatie
- In geval van vocht punctie voor cytologie en chemie
- In geval van een pneumonie een sputumkweek en bloedkweek
- In geval van verdenking obstructie luchtwegen bronchoscopie

#### Oncologische oorzaken dyspneu
##### [[Topics/Aandoeningen/Anaemie\|Anemie]]

- **Lichamelijk onderzoek**: bleke en grauwe huid, bleke slijmvliezen, tachycardie
- **Aanvullend onderzoek**: kijk altijd goed naar de onderliggende oorzaak van de anemie, door bijvoorbeeld het MCV te bepalen. Bij patiënten met kanker zijn de meest voorkomende oorzaken een anemie door chemotherapie of bij bloedverlies. Op een ECG wordt soms type 2 ischaemie gezien.
- **Behandeling**: Transfusie. Ijzersuppletie is in de regel bij patiënten met kanker niet zinvol, omdat de anemie in het merendeel van de gevallen wordt veroorzaakt door een behandeling of door de ziekte zelf. Dit heeft niks met een ijzergebrek te maken. Uitsluitend bij een microcytaire anemie en geobjectiveerd bloedverlies kan het overwogen worden, met in het achterhoofd dat suppletie vaak in tablet vorm is, wat dagelijks gebruikt moet worden en waar mensen geobstipeerd bij kunnen raken.

##### [[content/Ziektebeelden/Longembolie\|Longembolie]]

- **Lichamelijk onderzoek**: verhoogde ademhalingsfrequentie, tachycardie, lagere saturatie, verhoogde CVD als uiting van overbelasting van de rechter harthelft, bij een longinfarct pleurawrijven. Bij een ruiterembolus kan er ook sprake zijn van hypotensie en hemodynamische instabiliteit
- **Aanvullende onderzoek**:
	- Verhoogd d-dimeer
	- Arterieel bloedgas met een hypoxemie, lagere saturatie en verhoogde A-a gradiënt
	- X-thorax is meestal normaal. Soms wordt er een wigvormig infiltraat gezien, wat het gevolg kan zijn van hemorrhagie door infarcering.
	- CT-angio pulmonalis laat contrast uitsparingen zijn in de pulmonaal vaten na het toedienen van contrast. Soms is ook een longinfarct zichtbaar, wat zich uit als (wigvorming ) infiltraat / fijnvlekkige afwijkingen
	- ECG kan een sinustachycardie, rechtsbelasting (rechter atrium dilatatie, rechter as draai, rechter bundeltakblok), diepe S in I, Q en negatieve T in III en T-topinversie over de voorwand laten zien. Deze afwijkingen zijn overigens niet specifiek voor een longembolie.
- **Behandeling**: LMWH

##### Pleuravocht als uiting van pleurale metastasen door carcinoom (pleuritis carcinomatosa), mesothelioom, melanoom of maligne lymfoom, infectieus of hartfalen

- **Lichamelijk onderzoek**: verminderd ademgeruis op de plek waar het pleuravocht zit, longgrenzen niet uit te percuteren. Toegenomen stemfremitus. Afhankelijk van de hoeveelheid vocht kunnen patiënten ook een lagere saturatie en een verhoogde ademhalingsfrequentie hebben
- **Aanvullend onderzoek**:
	- X-thorax: op de plek waar het vocht zit is vaak de diafragmakoepel niet goed afgrensbaar en is het niet luchthoudend (wit)
- **Behandeling**: Therapeutische drainage van pleuravocht en indien het recidiveert drainage en pleurodese; chemotherapie.

##### Obstructie (bovenste) luchtwegen

- **Lichamelijk onderzoek**: verhoogde ademhalingsfrequentie, hoorbare ademhaling (stridor), gebruik maken van hulpademhalingsspieren. Bij auscultatie inspiratoir piepen.
- **Aanvullend onderzoek**: bij een obstructie van de hoge luchtwegen is vaak beeldvormend onderzoek niet het eerste wat je doet, maar is het belangrijk om de luchtweg te zekeren met een interventie (tracheotomie), mits patiënt dit wil en passend is in de gehele context. Bij een obstructie van de lagere luchtwegen is CT het onderzoek van voorkeur en kan een vernauwing worden gezien in de luchtwegen door een tumor of vergrote lymfeklieren. Er kan na de obstructie een atelectase (samenvallen van de long) worden gezien of een infiltraat.
- **Behandeling**: Tracheotomie, laseren, cauterisatie, coagulatie, cryotherapie, stentplaatsing, radiotherapie.

##### Afgenomen ventilerend oppervlakte operatie (lobectomie), atelectase, zeer uitgebreide parenchymateuze longmetastasen

- **Lichamelijk onderzoek**: verhoogde ademhalingsfrequentie, een lagere saturatie dan gemiddeld, verminderd ademgeruis op de plek van de afwijking.
- **Aanvullend onderzoek**: wanneer de saturatie perifeer niet goed te meten is kun je een artieel bloedgas verrichten, wat een hypoxemie kan laten zien. Tevens zal de A-a gradient verhoogd zijn.
- **Behandeling**: Afhankelijk van de oorzaak van de atelectase. Indien het door een tumor komt kan tumorgerichte therapie worden overwogen.

##### [[content/Ziektebeelden/Pneumonie\|Pneumonie]]

- **Lichamelijk onderzoek**: verhoogde ademhalingsfrequentie, lagere saturatie, tachycardie, koorts, crepiteren op de plek waar het infiltraat zit. Demping bij percussie op de plek waar het infiltraat zit.
- **Aanvullend onderzoek**: meestal kun je volstaan met een X-thorax. Bij bloedonderzoek zie je verandering in de ontstekingsparameters (CRP, leucocyten)
- **Behandeling**: Antibiotica, zuurstof indien dit het symptoom verlicht.
 
##### Diafragmahoogstand door ascites, (massale) levermetastasering, parese n. phrenicus
- **Lichamelijk onderzoek**: aan de kant waar het diafragma hoog staat geen ademgeruis en longgrens zal aan de kant waar het diafragma hoog staat niet verschuiven bij in- en uitademing
- **Aanvullend onderzoek**: met een X-thorax kun je meestal volstaan en zie je de hoogstand direct. Hiermee heb je de oorzaak nog niet altijd achterhaald. Je kunt overwegen om nog een echo te maken om te kijken of de lever vergroot is. Indien er anatomisch geen afwijkingen zichtbaar zijn, kan een n. phrenicus letsel overwogen worden.
- **Behandeling**: de behandeling van een diafragmahoogstand door ascites kan verholpen worden door drainage. Levermetastasering kan (tijdelijk) verlicht worden door chemotherapie, indien de leverwaarden dat toelaten. Parese van de n. phrenicus is in de regel niet goed te verhelpen.

##### [[content/Ziektebeelden/Pneumothorax\|Pneumothorax]]

- **Lichamelijk onderzoek**: verhoogde ademhalingsfrequentie, lagere saturatie, ontbreken van ademgeruis aan de kant van de pneumothorax
- **Aanvullend onderzoek**: hier kun je meestal volstaan met een X-thorax
- **Behandeling**: Drain, verblijfsdrain en/ of bij recidief kan pleurodese worden overwogen
 
##### Interstitiële longafwijkingen bij pneumonitis als gevolg van de behandeling (radiotherapie, immunotherapie, chemotherapie), lymfangitis carcinomatosa, vochtretentie (nierfalen of door therapie zoals docetaxel)

- **Lichamelijk onderzoek**: verhoogde ademhalingsfrequentie, lagere saturatie, tachycardie, koorts (hoeft niet), fijn crepiteren.
- **Aanvullend onderzoek**: een X-thorax heeft niet de voorkeur om dit aan te tonen. Om dit goed in beeld te krijgen moet een HRCT gemaakt worden. Er kan op indicatie ook een longfunctie worden geblazen.
- **Behandeling**: Pneumonitis kan worden behandeld met prednison, en bij immunotherapie infliximab / cell cept, lymfangitis met tumorgerichte therapie

##### Vena cava superior syndroom

- **Lichamelijk onderzoek**: kenmerkend hierbij is een oedemateus gelaat, soms gepaard gaande een hoorbare ademhaling als gevolg van oedeem in de keel. Versterkte venetekening in het hoofdhals gebied.
- **Aanvullend onderzoek**: CT heeft de voorkeur om te kunnen bepalen wat de druk op de vena cava heeft.
- **Behandeling**: Radiotherapie, chemotherapie, stent, dexametason voor zwelling in keel

##### Hartfalen bij pericarditis carcinomatosa, myocarditis (therapie gerelateerd bij bijvoorbeeld doxorubicine of immunotherapie)

- **Lichamelijk onderzoek**: verhoogde ademhalingsfrequentie, lagere saturatie, tachycardie, koorts (hoeft niet), crepiteren (bij linkszijdig hartfalen) en verminderd ademgeruis bij pleuravocht (bij rechtszijdig hartfalen), perifeer oedeem met name in beide benen, ascites in de buik.
- **Aanvullend onderzoek**:
	- de cardiale markers (troponine / CK) kunnen verhoogd zijn, evenals het NT-proBNP.
	- Het ECG kan bijvoorbeeld ischaemie wat zich uit als ST-elevatie.
	- X-thorax verstekte vaattekening of Kerley-B lijntjes of pleuravocht en een vergroot cor figuur als er vocht rondom het hart zit bij een pericarditis carcinomatosa.
	- Echo cor kan vocht laten zien en bij veel vocht een instroombelemmering en/of een verminderde linker of rechter ventrikelfunctie.
	- Soms is een MRI nodig om een myocarditis in meer detail te kunnen beoordelen.
- **Behandeling**: Bij pericardvocht pericardiocentese eventueel fenestratie.

##### Zwakte van de ademhalingsspieren (paraneoplastisch)

- **Lichamelijk onderzoek**: ondervermogen om de ademhalingsfrequentie bij een lagere saturatie te verhogen met vooral een oppervlakkige ademhaling, lagere saturatie, gebruik maken van hulpademhalingspieren.
- **Aanvullend onderzoek**: beeldvormend onderzoek laat hierbij in de regel geen aanknopingspunten zien.
- **Behandeling**: paraneoplastische fenomenen kunnen het beste behandeld worden door het onderdrukken van de onderliggende oorzaak door chemotherapie, indien dit mogelijk en wenselijk is.

##### Metabole acidose (bijvoorbeeld diabetische ketoacidose)

- **Lichamelijk onderzoek**: verhoogde ademhalingsfrequentie
- **Aanvullend onderzoek**: bloedgas toont een verlaagd pH, een verlaagd pCO2 en afhankelijk van de oorzaak kun je kijken naar de anion gap.
- **Behandeling**: Correctie van oorzaak metabole acidose (bijvoorbeeld behandeling van een diabetische ketoacidose met vocht, insuline en elektrolyt suppletie)

##### Psychogene en existentiële factoren

- **Lichamelijk onderzoek**: hierbij vind je in de regel geen afwijkingen, behoudens mogelijk een verhoogde ademhalingsfrequentie en verhoogde hartslag
- **Aanvullend onderzoek**: geen afwijkingen
- **Behandeling**: Ademhalingsoefeningen, cognitieve gedragstherapie, mindfulness, psychologische ondersteuning door bijvoorbeeld professional (geestelijk verzorger, psycholoog)
- **Let op**: psychogene en existentiële factoren voor de dyspneu bestaan vaak naast andere, somatische factoren die de dyspnoe kunnen veroorzaken. Wanneer er bij lichamelijk- en aanvullend onderzoek een oorzaak gevonden wordt, kunnen psychogene factoren ook een belangrijke rol spelen.


#### Behandeling alleen gericht op het symptoom dyspneu
 -   Ademhalingsoefeningen/ontspanningsoefeningen
    -   Houding
    -   Doseren van activiteit
    -   Zuurstof
    -   Uitzuigen tracheacanule alleen bij productie van veel en/of taai slijm
    -   Opioiden
    -   Steroïden
    -   Diuretica
    -   Benzodiazepinen
    -   Stress reductie door steunende gesprekken

## Vermoeidheid
#### Diagnose
- Vermoeidheid kan unimodaal gemeten worden met een VAS of NRS. 
- Multimodaal wordt het gemeten met bijvoorbeeld de Fact-vermoeidheid en CIS (Checklist Individual Strength)

#### (Risico)factoren vermoeidheid in de palliatieve fase
- Tumor geïnduceerde complicaties 
- Co-morbiditeit 
- Anti-tumor therapie
	- Chemocastratie
	- Bestraling
	- Chemotherapie
- Bijwerkingen van andere medicatie 
	- Abiraterone + prednison
- Lichamelijke symptomen
- Psychosociale factoren, waaronder existentiële problemen

![|450](https://i.imgur.com/DnJV8XJ.png)



Welke factoren kunnen ook nog een rol spelen maar zijn we nu niet over geïnformeerd in bovenstaande casus?


#### Inverventies
- Psychosociale interventies
- Beweging/lichamelijke activiteit
- **Corticosteroïden** 
	- Overweeg behandeling met 8 mg dexamethason bij ernstige vermoeidheidsklachten in de terminale fase voor wie andere, op de oorzaak gerichte, interventies niet (meer) voorhanden zijn.  
	- Stop de behandeling met corticosteroïden na een week indien er geen effect is opgetreden. 
	- Weeg zorgvuldig het beoogde effect op vermoeidheid en kwaliteit van leven en mogelijke bijwerkingen af.
- **Psychostimulantia** 
	- Overweeg behandeling met methylfenidaat bij tevens aanwezige depressie en korte levensverwachting waarvoor inzet van reguliere antidepressiva niet zinvol wordt geacht. 
	- Gebruik daarbij een startdosering van 2dd 5 mg, zo nodig per 3 dagen te verhogen met 10 mg/dag tot een maximale dosis van 40 mg/dag.   
	- Weeg daarbij zorgvuldig de kans op bijwerkingen af, zoals hypertensie, tachycardie en onrust. 
	- Schrijf geen psychostimulantia voor ter vermindering van vermoeidheid zonder bijkomende depressieve klachten. 
- **Antidepressiva** 
	- Schrijf geen antidepressiva voor ter vermindering van vermoeidheid zonder dat er sprake is van een bijkomende depressie.
- **Hierbij wordt rekening gehouden met oa comorbiditeit**: 
	- Methylfenidaat kan cardiale problemen veroorzaken zoals ritmestoornissen, en eventuele ongewenste psychische neven effecten. 
	- Dexamethason bevordert ook de eetlust, maar kan steroid diabetes en myopathie veroorzaken waardoor vermoeidheid kan toenemen. 
	- In het algemeen is vermoeidheid door opioiden een reden tot geven van methylfenidaat en indien er gastro-intestinale problemen mee spelen dexamethason. 
	- Schrijf geen psychostimulantia voor ter vermindering van vermoeidheid bij patiënten zonder bijkomende depressieve klachten.





##### Kan vermoeidheid of uitputting reden zijn tot het starten van palliatieve sedatie?

Ja, dat kan indien aan alle voorwaarden is voldaan (oa refractair symptoom, levensverwachting korter dan 14 dagen) maar is voor veel artsen een lastig symptoom. Meestal is er een opeenstapeling van problemen voordat tot sedatie wordt overgegaan. In die fase waarbij meerder andere klachten tegelijk spelen is uitputting een belangrijke factor om palliatieve sedatie te overwegen.

## Misselijkheid, braken, ileus

### Missselijkheid, braken
#### Oorzaken
1. Vertraagde maagontlediging, vooral door:
	 - gastroparese: invasie door tumor, na partiële gastrectomie of buismaag, anorexie-cachexie syndroom, paraneoplastische autonome neuropathie, medicamenteus, comorbiditeit, opvulling of compressie van de maag door tumor of ascites
	 - obstructie van de pylorus of het duodenum
	 - gastritis of ulcus: peptisch, medicamenteus, na radiotherapie
2. Andere abdominale oorzaken, vooral obstipatie, peritonitis carcinomatosa, ileus, levermetastasen
3. Chemisch/metabole oorzaken, vooral:
	 - medicamenten: opioïden, chemotherapeutica, tyrosine kinaseremmers, andere medicatie (bijv. anti-epileptica, theofylline, digoxine, SSRI’s, anesthetica)
	 - electrolytstoornissen (hypercalciëmie en hyponatriëmie)
	 - acute of chronische nierinsufficiëntie
	 - leverfalen
4. Cerebrale/psychologische oorzaken, vooral:
	 - hersenmetastasen of primaire hersentumor met verhoogde intracraniële druk
	 - leptomeningeale metastasen
	 - invloeden van geur en smaak
	 - heftige pijn, angst en spanning
	 - conditionering (anticipatoire misselijkheid of braken bij chemotherapie)
5. Vestibulaire oorzaken (zeer zelden): 
	- medicamenteus (opioïden, aspirine)
	- aandoening labyrint
	- tumor van binnen- of middenoor/schedelbasis

#### Diagnostiek
- Anamnese en lichamelijk onderzoek
- <u>Ter vaststelling van dehydratie en/of kaliumverlies</u>: 
	- **Laboratoriumonderzoek**: serumureum, serumcreatinine, serumkalium
- <u>Bij verdenking op specifieke oorzaak</u>: 
	- Laboratoriumonderzoek (Na, Ca2+, glucose)
	- Urine-onderzoek
	- X-BOZ
	- Echo/CT-scan van de buik
	- Dunne darmfoto met gastrografine
	- Gastroscopie
	- MRI/CT-scan van de hersenen

#### Behandeling
1.  Indien mogelijk: behandeling van de oorzaak:
    -   gerichte antitumortherapie
    -   aanpassen c.q. staken van medicatie
    -   stent of gastrojejunostomie bij obstructie van pylorus of duodenum
    -   behandeling van obstipatie, pijn, hoesten, reflux, ulcus pepticum, gastritis, gastroenteritis, pancreatitis, cholelithiasis, nephrolithiasis of cystitis
    -   behandeling van hypercalciëmie of hyponatriëmie
    -   bij ascites: ontlastende ascitespunctie of diuretica
    -   chirurgie, stent of chemotherapie bij ileus
    -   radiotherapie of resectie van hersenmetastasen
2.  Symptomatische behandeling:
    -   niet-medicamenteuze symptomatische behandeling:
        -   indien noodzakelijk: parenterale toediening van vocht en kalium
        -   voedingsadviezen en leefregels
        -   bij heftig braken door obstructie van pylorus of duodenum, ileus of gastroparese: tijdelijke of blijvende maaghevel m.b.v. neussonde of PEG-katheter
        -   overweeg acupunctuur en/of acupressuur, complementaire zorgvormen en/of psychologische technieken
    -   medicamenteuze symptomatische behandeling:
        -   bij gastroparese:
            -   metoclopramide 3 dd 10 mg p.o. of supp.; bij onvoldoende effect kunnen hogere dosering (40-100 mg/dag p.o., supp., s.c. of i.v.) worden gegeven, of - domperidon 3-4 dd 10-20 mg p.o. of 3-4 dd 60-120 mg supp.
        -   bij ileus:
            -   somatostatine-analoga: octreotide 3 dd 100-300 µg s.c. of 300-900 µg per 24 uur continu s.c. of i.v. (met name bij heftig braken) of (in stabiele fase, bij bewezen werkzaamheid van octreotide) octreotide LAR 30 mg i.m. 1x per 4 weken of lanreotide 30 mg i.m. 1x per 2 weken
            -   scopolaminebutyl 40-120 mg/24 uur s.c. of i.v.
        -   bij radiotherapie of chemotherapie:
            -   preventief bij radiotherapie of 24 uur na toediening van chemotherapie: metoclopramide 3 dd 10 mg p.o. of supp. (bij onvoldoende effect 4 dd 10 mg of 3 dd 20 mg p.o. of supp.), domperidon 3-4 dd 10-20 mg of 60-120 mg supp., of dexamethason afbouwschema
            -   bij anticipatoire misselijkheid of braken: 1-2 mg lorazepam p.o., s.l. of i.v., voorafgaande aan chemotherapie
        -   bij misselijkheid of braken bij terminaal nierfalen:
            -   ondansetron 2 dd 8 mg p.o. of i.v. of 1 dd 16 mg supp.
            -   granisetron 3 mg i.v. of 2 dd 1 mg p.o., of
            -   tropisetron 1 dd 5 mg p.o. of i.v.
        -   bij vestibulaire oorzaken:
            -   scopolamine TTS 1-2 pleisters à 1,5 mg per 72 uur
        -   in alle andere gevallen: zie stappenplan

##### Stappenplan

###### stap 1

- Metoclopramide 3 dd 10 mg p.o.; bij onvoldoende effect kunnen hogere doseringen (40-100 mg/dag p.o., supp, s.c. of i.v.) worden overwogen, of
- Domperidon 3-4 dd 10-20 mg p.o. of 3-4 dd 60- 120 mg supp.
	- Argumenten voor metoclopramide: meer ervaring, onderbouwd door onderzoek bij patiënten in de palliatieve fase.
	- Argumenten voor domperidon: vermoedelijk even effectief, maar minder kans op centrale bijwerkingen (extrapyramidale bijwerkingen, acathisie = motorische onrust, dystonie, sufheid)
- Alternatief is haloperidol 2 dd 1-2 mg p.o./buccaal (druppelvloeistof) of 2 dd 0,5 mg s.c. of i.v. of 1-2 mg/24 uur s.c. of i.v.

###### stap 2

- Dexamethason (monotherapie) 1 dd 4-8 mg p.o., s.c. of i.v.

###### stap 3

- Levomepromazine: 1 dd 6,25-12,5 mg p.o. a.n. of 3,12-6,25 mg s.c. (als monotherapie), kan ook (verdund) in de wangzak worden toegediend

###### alternatieven

- Olanzapine 1-2 dd 5 mg (als monotherapie)
- Serotonine-antagonisten: ondansetron 2 dd 8 mg p.o. of 1 dd 16 mg supp., granisetron 2 dd 1 mg p.o. of tropisetron 1 dd 5 mg p.o., in principe in combinatie met dexamethason 1 dd 4-8 mg p.o.## Stappenplan

### Ileus

#### Oorzaken

- peritonitis carcinomatosa (meest voorkomende oorzaak);
- obstructie door primaire tumor, naadrecidief of metastase(n);
- autonome disfunctie:
	 - paraneoplastische autonome neuropathie
	 - ten gevolge van medicatie: chemotherapie (met name vinca-alkaloïden), opioïden, loperamide of middelen met anticholinerge (bij)werking
- obstipatie (meestal als bijdragende factor);
- adhesies/strengen en fibrose ten gevolge van eerdere operatie en/of radiotherapie;
- andere oorzaken:
	 - elektrolytstoornissen (hypokaliëmie, hypercalciëmie);
	 - postoperatief;
	 - acute bacteriële peritonitis, sepsis;
	 - comorbiditeit (bijvoorbeeld diabetes mellitus, ischemische colitis, inflammatoire darmziekte, chronische intestinale pseudo-obstructie);
	 - volvulus, invaginatie, ingeklemde hernia.


#### Diagnose

- Anamnese + lichamelijk onderzoek (inclusief rectaal toucher)
- Doorverwijzen of symptomatische behandeling thuis, in een hospice of in het ziekenhuis
- Verricht in het ziekenhuis aanvullende diagnostiek als het consequenties heeft voor de behandeling:
    - CT-scan abdomen:
        - ter vaststelling van lokale obstructie, waarvoor operatie of stentplaatsing wordt overwogen, en/of:
        - om een andere behandelbare oorzaak vast te stellen, en/of
        - bij complicaties waarvoor een spoedlaparotomie is geïndiceerd, en/of
        - om de uitgebreidheid van de ziekte te beoordelen met het oog op het bepalen van de prognose en/of het stellen van een indicatie voor (verandering van) systemische therapie;
- Coloscopie: indien stentplaatsing wordt overwogen. 

#### Behandeling
- Laxeren (met klysma): bij fecale impactie;
- Bij braken of intentie operatie: maagheveling met een neusmaagsonde;
- Maagzuurremming (pantoprazol)
- Morfine (tegen buikpijn)
- Punctie of drainage bij asciets
-   Plaats een stent bij:
    -   een lokale obstructie van het linkszijdige colon op basis van een proces in de darmwand; en
    -   een stenose <4 cm, die te passeren is met voerdraad en stent; en
    -   voldoende expertise van de endoscopist (minimaal 20 stents geplaatst); en
    -   een levensverwachting van korter dan 3 maanden; of


[^1]: [[Angst\|Angst]]
[^2]: [[content/Ziektebeelden/Depressie\|Depressie]]
[[Delier\|Delier]]
[[Kortademigheid\|Dyspnoe]]
[[content/Ziektebeelden/Interstitiële longziekten\|Interstitiële longziekten]]