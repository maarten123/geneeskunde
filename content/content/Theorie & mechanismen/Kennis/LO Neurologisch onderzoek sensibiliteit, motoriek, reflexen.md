---
{"publish":true,"path":"content/Theorie & mechanismen/Kennis/LO Neurologisch onderzoek sensibiliteit, motoriek, reflexen.md","permalink":"/content/theorie-and-mechanismen/kennis/lo-neurologisch-onderzoek-sensibiliteit-motoriek-reflexen/","tags":["PPG"]}
---


---

# Overzicht

# Bewustzijn

Techniek van het bewustzijnsonderzoek

- Het schema voor het onderzoek van de bewusteloze patiënt omvat de volgende punten:
    1. vitale functies controleren;
    2. mate van bewustzijnsdaling vaststellen;
    3. heteroanamnestische informatie verkrijgen;
    4. algemeen lichamelijk onderzoek;
    5. hersenstamfuncties evalueren;
    6. overig neurologisch onderzoek.

---

**Je beoordeelt het bewustzijn op**

- **Mate** van bewustzijn (is er sprake van coma?)
- **Inhoud** van het bewustzijn (zijn er wanen, hallucinaties?)

Wanner een patiënt lopend je spreekkamer binnenkomt en je vragen correct beantwoordt, dan weet je al dat het bewustzijn qua mate en inhoud correct is en zul je dit formeel niet verder testen, tenzij in beloop van het consult hier toch aanleiding toe bestaat.

---

**EMV score** 

De mate van *bewustzijnsdaling* wordt vastgesteld met behulp van de Glasgow Coma Scale, ook wel de EMV-score genoemd. De prikkels die worden toegediend, zijn gestandaardiseerd.

Door middel van vragen aan de patiènt of het toedienen van een pijnprikkel, bepaal je wat de beste reactie is qua openen van de ogen, het bewegen van de arm en het maken van geluid.

| Openen van de ogen (E) | Motorische reactie (M) | Verbale reactie (V) |
| --- | --- | --- |
| 1 niet | 1 geen reactie | 1 geen geluid |
| 2 op pijnprikkel | 2 strekt | 2 geluiden, geen woorden |
| 3 op aanspreken | 3 buigt pathologisch | 3 enkele woorden |
| 4 spontaan | 4 buigt | 4 verward |
|  | 5 lokaliseert | 5 georiënteerd in tijd en plaats |
|  | 6 voert opdrachten uit |  |

*Pijnprikkel*

Je kunt op twee manieren en **pinprikkel** toedienen:

1. Door met de achterkant van de reflexhamer stevig op het nagelbed te drukken
2. Door stevie met ie duim in de wenkbrauw te duwen
    
    ![5anNWhW0Kjv_80_DX972_DY321_CX972_CY321.jpg](5anNWhW0Kjv_80_DX972_DY321_CX972_CY321.jpg)
    

**Aandacht**

Specifieke testen voor krijgen van een indruk van de aandacht:

- **Rekensom:** telkens 7 aftrekken van 100
- Dagen van de week in omgekeerde volorde wil opnoepen.

**Oriëntatie**

Tijd

- Welke dag, datum, maand, jaar

Plaats

- Gebouw, straat, stad, land

Persoon

- Wie is …?

---

# Hogere corticale functies

• Hogere corticale functies: geheugen, taal en spraak, gnosis, praxis, planning/organisatie.
Eventueel MMSE, FAB en/of MOCA

# Sensibiliteit

| Vitaal | Grove aanraking/tastzin, pijnzin/scherptezin |
| --- | --- |
| Gnostisch | Vibratiezin op vinger en tenen beiderzijds (aan- of afwezig) |
| Romberg | (achterstreng; staan met de ogen open en de voeten zo dicht mogelijk bij waarbij iemand nog stabiel kan staan, indien mogelijk de voeten helemaal tegen elkaar aan) |

---

[https://www.youtube.com/watch?v=MsNb02dwVPA&feature=youtu.be](https://www.youtube.com/watch?v=MsNb02dwVPA&feature=youtu.be)

---

## Onderzoek

Het standard uitvoeren van sensibiliteitsonderzoek is meestal niet nodig. Het levert vaak
alleen maar verwarrende informatie op, omdat de testen best lastig zijn voor een patiënt.

Sensibiliteitsonderzoek wordt op indicate ingezet, met name wanner een patiënt aangeeft in
een deel van zijn lichaam geen of een verminderd gevoel te hebben.

Door middel van sensibiliteitsonderzoek wordt dan de grens van dit afwijkende gebied
bepaald.

---

Het onderzoek van de sensibiliteit omvat:

- Vitale sensibiliteit:
    - pijnzin;
    - grove tastzin;
    - temperatuurzin (op indicatie).
- Gnostische sensibiliteit:
    - fijne tastzin (aanrakingszin);
    - vibratiezin;
    - positie- en bewegingszin;
    - proef van Romberg.

### **Vitale sensibiliteit**

*Pijnzin/grove* *tastzin*. 

- Breek wattenstokje doormidden met scherpe en stompe kant.
- Laat het verschil, met open ogen, voelen tussen scherp en stomp op een niet aangedane gebied.
- De patiënt dient vervolgens, met gesloten ogen, bij elke prikkel aan te geven of de aanraking scherp is of stomp.

De prikkels dienen aritmisch te worden toegediend en de plaats van de aanraking wordt steeds gewisseld. Soms wordt gebruikgemaakt van een nepprikkel; 

De patiënt wordt gevraagd of een aanraking wordt gevoeld zonder dat er wordt aangeraakt.

### **Gnostische sensibiliteit**

*Vibratiezin*. 

- Bij het testen van de vibratiezin plaatst men eerst ter demonstratie de voet van een trillende stemvork (128 Hz) op het sternum van de patiënt.
- Vervolgens wordt de voet van de trillende stemvork stevig op het metatarsofalangeale gewricht I geplaatst.
- De patiënt dient, met gesloten ogen, aan te geven wanneer hij de trilling voelt en wanneer de trilling stopt.
- De onderzoeker stopt de trilling van de stemvork met zijn hand zonder de druk op MTP-I te veranderen.
- Het gaat hierbij nadrukkelijk om het voelen van de trilling en niet om de aanraking van de stemvork. Dat laatste is immers een teken van vitale sensibiliteit (grove tastzin).
- Als de patiënt dit niet voelt, dienen de meer proximale benige uitsteeksels te worden onderzocht (malleolus, tibia, bekkenkam).
- Hetzelfde geldt voor de bovenste extremiteiten. Plaats de voet van een trillende stemvork op het MCP-gewricht of indien nodig op pols en elleboog.

### Proef van Romberg

- De patiënt zet zijn voeten dicht bij elkaar en de onderzoeker gaat achter de patiënt staan met de armen aan weerszijden van de patiënt zonder hem aan te raken.
- De patiënt steekt de armen naar voren met de handpalmen naar boven en probeert ze op gelijke hoogte te houden.
- Als de patiënt met open ogen geen valneiging heeft, kan de proef uitgevoerd worden en dient hij de ogen sluiten.
- De onderzoeker beoordeelt gedurende een minuut of de patiënt valt of een valneiging heeft (let ook op toegenomen spieraanspanning onderbenen) en noteert de richting van de val(neiging).
- Als de patiënt een valneiging vertoont of daadwerkelijk valt, is de test van Romberg positief.
- Deze test wordt vaak gecombineerd uitgevoerd met de test van Barré door tevens te beoordelen of de armen gestrekt blijven.

### Positie- en bewegingszin

De *positiezin* kan worden getest door bijvoorbeeld de enkel of hand in een bepaalde stand te brengen en de patiënt te vragen zijn andere enkel of hand in dezelfde stand te brengen.

**Bewegingszin**

- Bij de test van de *bewegingszin* (bewegingsrichtinggevoel, proprioceptie) beweegt de onderzoeker de grote teen van de patiënt door deze zijdelings vast te pakken tussen duim en wijsvinger.
- De andere tenen worden niet geraakt. Met de andere hand wordt de voet gefixeerd ter hoogte van de enkel.
- De patiënt dient, met gesloten ogen, aan te geven of de teen beweegt en in welke richting.
- Als de patiënt dit niet kan, wordt de bewegingszin van enkel en knie getest.
- Daarna pakt de onderzoeker de middelvinger van de patiënt zijdelings ter hoogte van het distale kootje met de duim en wijsvinger vast.
- Met de andere hand tracht de onderzoeker het proximale vingerkootje van de middelvinger van de patiënt te fixeren en vervolgens het distale kootje schoksgewijs naar boven en naar beneden te bewegen. De uitslagen moeten slechts enkele millimeters zijn.
- De patiënt dient, met gesloten ogen, aan te geven of de vinger omhoog of omlaag beweegt. Als de patiënt dit niet kan, wordt de bewegingszin van pols en elleboog getest.

## Achtergrond

![Untitled](Untitled%2068.png)

![Untitled](Untitled%201%2049.png)

**Sensibiliteitsstoornissen**

Bij sensibiliteitsstoornissen klaagt de patiënt over:

- Tintelingen (paresthesieën),
- Doof (verminderd of afwezig) gevoel (hypesthesie of anesthesie),
- Brandend gevoel (causalgie),
- Pijnlijke huid (hyperpathie).

Een uitval van de sensibiliteit wordt veelal voorafgegaan door een verminderde sensibiliteit. 

Bij het onderzoek blijkt dan dat de patiënt alle toegediende prikkels wel kan onderscheiden maar verschillen voelt, bijvoorbeeld tussen links en rechts. 

Het gebied met sensibiliteitsverlies dient zo nauwkeurig mogelijk gemarkeerd te worden.

**Aard**

Aan de hand van de verdeling en de aard van het sensibiliteitsverlies is de laesie vaak te lokaliseren, bijvoorbeeld een mononeuropathie, een [[content/Ziektebeelden/Polyneuropathie\|Polyneuropathie]], een wortellaesie (dermatoom) of een centrale laesie. 

**Polyneuropathie:** handschoen- en/of sokvormige stoornis.

**Intracerebrale laesies:** halfzijdige stoornis van een gehele extremitieit.

![Untitled](Untitled%202%2036.png)

Figuur 11.14

**Patronen van sensibiliteitsstoornissen.** 

- Donkerblauw = volledig gecombineerd (vitaal en gnostisch) sensibiliteitsverlies,
- lichtblauw = verminderde gecombineerde (vitale en gnostische) sensibiliteit;
- stippels = verminderde/uitval van de vitale sensibiliteit;
- strepen = verminderde/uitval van de gnostische sensibiliteit.

---

1. Meralgia paraesthetica (voorbeeld van perifere zenuwuitval). 
2. Uitval S 1-dermatoom (voorbeeld van wortelcompressie).
3. Polyneuropathie (sok- en handschoenuitval) (voorbeeld van distale uitval van meerdere perifere zenuwen).
4. Verlies vitale sensibiliteit bij syndroom van Wallenberg (voorbeeld van een hersenstamaandoening).
5. Verlies sensibiliteit onder niveau Th 10 (voorbeeld van een ruggenmergaandoening, bijv. een complete dwarslaesie).
6. Gedissocieerde sensibiliteitsstoornis (syndroom van Brown-Séquard) (voorbeeld van een zeldzaam halfzijdig ruggenmergletsel).

---

- Bij psychogene sensibiliteitsstoornissen houdt de afwijking zich meestal niet aan anatomische grenzen. Zo is dan vaak een lidmaat in zijn geheel aangedaan, met een scherpe grens bijvoorbeeld ter hoogte van de lies.

**test van Barré**

Het naar voren steken van de armen (test van Barré genoemd indien toegepast als oriënterend onderzoek van de kracht van de schoudergordel) bij de proef van Romberg wordt vaak gebruikt als afleidingsmanoeuvre

- Een positieve test van Barré wijst op een latente parese van de arm.
    - Bij een positieve proef van Romberg vindt men meestal ook een gestoorde positiezin-bewegingszin, passend bij een laesie van de achterstrengen.

Tabel 11.10 Afwijkingen bij de proef van Romberg.

| afwijking | mogelijke oorzaak |
| --- | --- |
| valneiging bij geopende ogen | cerebellaire aandoening (cerebellaire ataxie) |
| valneiging (wankelen) bij gesloten ogen, steeds naar dezelfde zijde met toename draaiduizeligheid | vestibulaire aandoening |
| geen valneiging met open ogen, wel licht wankelen en vallen naar alle richtingen met gesloten ogen (test van Romberg positief) | proprioceptieve aandoening (sensorische ataxie) waarvan de oorzaak gelegen kan zijn in:– het sensibele deel van de perifere zenuw (mononeuropathie of polyneuropathie)– achterstrengaandoening (tabes dorsalis, vitamine-B 12-deficiëntie) |
- **Astereognosie**
    
    Wanneer een voorwerp niet op de tast herkend kan worden, is dit alleen dan een astereognosie wanneer het sensibele systeem verder intact is. Astereognosie wordt veroorzaakt door een laesie in de sensorische cortex. De gewaarwording van pijn, tast en positie is dan niet aangedaan. Laesies in de sensorische cortex vergroten de discriminatieafstand tussen twee stimuli. Maar de afstand neemt ook toe bij gnostische sensibiliteitsstoornissen. Het extinctiefenomeen treedt op bij laesies van de sensorische cortex. De stimulus aan de kant tegenovergesteld aan de aangedane zijde van de cortex wordt dan, bij gelijktijdig toegediende prikkels, genegeerd. Dit is een vergelijkbaar fenomeen als visuele extincite (▶  [par. 11.4.2](https://mijn-bsl-nl.ru.idm.oclc.org/11-neurologisch-onderzoek/824456#Sec16), onderzoek n. opticus, gezichtsvelden).
    

---

# Coördinatie

- Bovenste extremiteiten: vingertop-neusproef (open en gesloten ogen), vinger-vinger
volgproef.
- Onderste extremiteiten: kniehakproef (open en gesloten ogen).
- Koorddansersgang, gangspoor.

# Reflexen

Bovenste extremiteiten: bicepspeesreflex (BPR), tricepspeesreflex (TPR),

Onderste extremiteiten: kniepeesreflex (KPR), achillespeesreflex (APR)

Voetzoolreflex (VZR)