---
{"publish":true,"path":"content/Theorie & mechanismen/Kennis/Beademing.md","permalink":"/content/theorie-and-mechanismen/kennis/beademing/","tags":["KVS"]}
---


**Beademing/Mechanische ventilatie**
Een beademingsmachine beademt een patiënt met een door de dokter of verpleegkundige ingesteld gasmengsel van persluchtlucht en zuurstof. Om de patiënt in te laten ademen (inspireren) gaat er onder positieve druk een hoeveelheid van dit gasmengsel in de longen van de patiënt. Om de patiënt uit te laten ademen (expireren) opent de expiratieklep en stroomt de lucht passief weer uit de longen van de patiënt.

Welke vormen van beademing bestaan, wat allemaal ingesteld kan worden op een beademingsmachine, wat de indicaties zijn en hoe dat de manier van beademen beïnvloed, daarover later meer. Voor nu is het belangrijkste dat u registreert, dat een beademingsmachine onder positieve druk lucht in de patiënt blaast.

**Spontane ademhaling**

Bij de normale ademhaling spannen zich (zoals u weet) de ademhalingsspieren aan waarvan de grootste de diafragmakoepels zijn. Hierdoor ontstaat een negatieve druk in de thorax waarbij lucht de longen instroomt. Wanneer de patient wil expireren, ontspannen de ademhalingsspieren zich waarbij de lucht weer (passief) uit de longen stroomt.

Uit bovenstaande kunt u afleiden dat 2 grote verschillen tussen mechanische ventilatie en spontane respiratie zijn:
Bij mechanische ventilatie heerst er tijdens de inspiratie een positieve druk in de thorax en bij spontane ademhaling een negatieve druk.
Bij spontane ademhaling bepaalt de patient zelf hoeveel milliliter lucht hij per ademteug inspireert. Bij mechanische ventilatie kan dat (afhankelijk van de instelling) door de arts worden bepaald.



#### Indicaties/doel van de beademing
Er zijn grofweg drie indicaties om iemand aan de beademing te leggen:
- Onvoldoende oxygenatie (onvoldoende O2 in het bloed)
- Onvoldoende ventilatie (dus onvoldoende CO2 afblazen)
- De patiënt is niet in staat om de eigen luchtweg vrij te houden, bv door een neurotrauma. Hierbij is er met de longen zelf niet primair iets mis. 

### Vormen van beademing 

Grofweg kan een patiënt **invasief** of **niet invasie**f en **gecontroleerd** of **ondersteunend** beademd worden.

Invasieve beademing gaat met behulp van een **endotracheale tube** of met behulp van een **tracheacanule** waarop de beademingsmachine is aangesloten

Niet invasieve beademing gaat door middel van een **mondneusmasker, een gezichtsmasker of zelfs met een helm** die over het gehele hoofd wordt gezet.

Zowel invasieve als niet invasieve beademing hebben elk hun voor en nadelen en eigen indicatie.

#### Invasieve beademing
##### Endotracheale tube
![|350](https://i.imgur.com/RBJUIKB.png)
- Voordelen:
	- Luchtweg is gezekerd tegen bloed, braaksel, het in de keel zakken van de tong of forse zwelling van de bovenste luchtweg. 
		- Dit, doordat er een cuff aan het uiteinde van de tube zit die opgeblazen wordt in de trachea en zo de trachea afsluit. 
	- Gesloten systeem is waarbij er geen lekkage van lucht mogelijk is. 
	- Met een tube kan een patiënt goed beademd worden, zelfs als de beademingsvoorwaarden of drukken erg hoog zijn en/of als de patiënt een sterk verlaagd bewustzijn heeft.
- Nadelen:
	- Het nadeel van een endotracheale tube is dat patiënt voor intubatie in slaap moet worden gemaakt (waarbij hemodynamische instabiliteit kan optreden).
	- Daarbij kan de patiënt uiteraard niet praten met een tube in de keel wat de communicatie bemoeilijkt. 
	- Langdurige passieve/invasieve beademing zorgt voor atrofie van de ademhalingsspieren.

##### Tracheacanule
![|200](https://i.imgur.com/vXsbMA4.png)Bij een trachecanule wordt er via de hals een canule ingebracht. 

- **Nadeel**: voor het inbrengen van een canule een kleine operatie nodig is. 
- **Complicaties** van deze operatie zijn (zoals altijd) bloeding en op langere termijn in zeldzame gevallen een vernauwing van de trachea.
- **Voordelen**:
	- De patiënt heeft geen irritatie meer van een tube die in de keel zit
	- Met een lege cuff en een speciaal spreekventiel kan de patiënt met een tracheacanule praten.
	- Geen/minder sedatie nodig, hierdoor kan revalidatie makkelijker voortgezet worden.
- **Indicaties**:
	- Verwachting dat de patiënt nog langdurig aan de beademing zal moeten liggen. 
	- Met een canule is  het patiëntcomfort beter doordat er geen tube in de mond/keel ligt.
		- Hierdoor is er minder irritatie, minder pijn, minder behoefte aan pijnstilling/ sedatie, betere mobilisatie in en buiten bed. 
	- Niet iedereen krijgt aan de beademing vanaf de start een tracheacanule: potentieel ontstaan van complicaties bij deze ingreep en patiënten er een litteken in de hals en trachea aan overhouden. 

#### Niet invasieve beademing (NIV)
![|250](https://i.imgur.com/Qj5Tw6O.png)
![|350](https://i.imgur.com/VDKxcgX.png)

Bij niet invasieve beademing wordt een beademingsapparaat aangesloten op een masker (foto links) of helm (foto rechts). 

**Voordelen**
- Patiënt hoeft niet in slaap gemaakt te worden;
- Het kan intermitterend gebruikt  worden (bijvoorbeeld 2 uur op en dan weer een uurtje af);
- Een patiënt nog kan praten en communiceren en dat een patiënt nog zelf kan eten (als de kap even af staat). 
- Er zit niets in de keel/trachea. 

**Nadelen**
- De luchtweg is niet beschermd en niet iedereen verdraagt de strak zittende beademingskap.
- Bovendien is NIV voor bijvoorbeeld een longontsteking bewezen minder goed dan invasief beademen.

**Contraindicaties**
- Patiënt is niet wakker of coöperatief (luchtweg immers niet beschermd)
- Patiënt is misselijk en of braakt
- Hoge beademingsvoorwaarden (dus hoge druk)
- Ernstig aangezichts letsel
- Operatie aan de slokdarm of maag
- Snelle klinische verslechtering

**Indicaties**
- Wakkere patiënten met wie goed te communiceren is, die niet te zieke longen hebben en bij wie verbetering op korte termijn valt te verwachten kunnen veel baat hebben bij NIV.
- Bijvoorbeeld:
	- Post operatief bij behandelen van atelectase (samenvallen van een deel van de long bijvoorbeeld door niet goed doorzuchten ten gevolge van postoperatieve pijn)
	- Longoedeem (in het kader van decompensatio cordis)
	- Exacerbatie COPD

### Beademingsapparaat
|                 | RS  | PC  | VC  |
| --------------- |:--- |:--- |:--- |
| Freq            | \- | \+  | \+  |
| Volume          | \-  | Var | \+  |
| Pressure (druk) | \-  |  \+   |  Var   |
| PEEP            | \+ |  \+   | \+    |
| FICo2           | \+    |   \+  | \+    |
| I:E ratio       | \-    |  \+   |  \+   |

##### Beademingsmodus
Afhankelijk van welke beademingsmodus u kiest moet u een aantal instellingen op het beademingsapparaat aanpassen naar de behoefte van de patiënt. 
Er bestaan veel verschillende beademingsmodi maar met de drie onderstaande beademingsvormen kan vrijwel iedere patiënt prima beademd worden.

**Pressure Support (PS)**
- Patiënt bepaalt zelf wanneer hij ademt (frequentie);
- Bepaalt de patiënt grotendeels hoeveel lucht hij wil inademen. 
- Beademingsmachine registreert dat de patiënt wil inspireren (we noemen dat het triggeren van de beademing) en helpt de patiënt door met een vooraf ingestelde druk de patiënt in de ademhaling te ondersteunen. 
- Die vooringestelde druk noemen we de support (PEEP: druk blijft positief);
- Zuurstofmengsel kan worden aangepast. 
- Het teugvolume wat de patiënt per teug haalt met een ingestelde druk door de machine hangt af van de compliantie van de long. 

*Flow*
- *Flow*: de snelheid waarop er lucht in de longen van de patiënt geblazen wordt;
- Hiernaar wordt gekeken om te bepalen wanneer de patiënt weer kan uitademen;  
- Als de flow onder een ingesteld percentage van de maximale flow komt; dan stopt de ondersteuning en kan de patiënt expireren. 

*Indicatie*
- Wakker genoeg zijn om hun eigen ademfrequentie en teugvolume adequaat te regelen (hoeft niet te betekenen dat ze ook wakker moeten zijn). 
- Verder is deze beademingsinstelling niet bruikbaar bij patiënten met ernstig zieke longen omdat het niet makkelijk is om de zeer zieke long dan te beschermen tegen de schadelijke effecten van beademing. 

**Volumecontrol (VC)**
- Frequentie en <u>volume</u> van te voren ingesteld;
- Wanneer het ingestelde volume bereikt is mag de patiënt uitademen;
- PEEP en I:E wordt ook ingesteld;

**Pressure Control (PC)**
- Frequentie en <u>druk</u> van te voren ingesteld;
- Druk afhankelijk van de frequentie en de I:E ratio;
- Wanneer de ingestelde druk gedurende de ingestelde tijd gegeven is mag de patiënt uitademen. 

**Indicaties pressure-/volumecontrol**
- Beide zijn toepasbaar bij patiënten die zelf geen of onvoldoende ademdrive hebben en daarom (zonder dat dit oncomfortabel voor hen is) accepteren dat een machine de ademfrequentie en het teugvolume bepaalt. 
- Vaak (maar niet altijd) gaat het dan om patiënten die diep gesedeerd of diep in coma zijn.
- In het geval van bepaalde longaandoeningen kan het beademen met een gecontroleerde beademingsinstelling juist een doel op zich zijn. Om de longen te beschermen tegen de te grote luchthonger van de patiënt kan deze patiënt dan diep gesedeerd en in ernstige gevallen met spierverslappers behandeld worden. 


##### Beademingsinstellingen
- **PEEP** (positive end expiratory pressure; positieve druk aan het eind van de ademteug) 
- **I:E ratio** ( verhouding in tijd tussen inademing en uitademing):
	- Wordt meestal alleen aangepast bij COPD, astma, etc.;
- **Pressure** (druk ondersteuning per ademteug gemeten in centimeter water)
- **Frequentie** (aantal ademteugen per minuut)
- **Volume** (aantal milliliter teugvolume per ademteug)


> [!box]- PEEP (Positive end expiratory pressure)
>  - Door middel van positieve druk van de beademingsmachine inspireert de patiënt aan de beademing;
>  - Uitademing passief →  druk in de alveolus aan het einde van expiratie in principe 0;
>  - PEEP geeft tegendruk bij de uitademing;
>  - Beademingsmachine houdt de druk in de long positief, ook aan einde van expiratie;
>  - Atelectase wordt voorkomen, longen blijven beter open, gunstig voor gaswisseling;
>  - Duwt longoedeem weg, voorkomt dat er een overmaat aan longoedeem ontstaat;
>  - PEEP verbetert dus de oxygenatie;
>  ---
>  - ![](https://i.imgur.com/MamGlHZ.png)
> - In de long ziet de druk curve er met PEEP als volgt uit. De curve links is een ademcyclus met positieve druk waarbij de druk uiteindelijk weer 0 cm H2O wordt, geen PEEP. Hierna wordt er PEEP ingesteld op de beademingsmachine wat resulteert in een persisterend positieve druk in de long. 
> - ![|350](https://i.imgur.com/UXzztFX.png)
> - Het effect op de long van het wel of niet geven van PEEP kan er zo uitzien. Links een long eind-expiratoir zonder PEEP, de long is gecollabeerd door druk van buitenaf (buik, thoraxwand) en een neutrale druk in de long. Er is hier dus sprake van atelectase. Op het rechter plaatje wordt de long eind-expiratoir opengehouden doordat de druk positief wordt gehouden door middel van PEEP.

> [!BOX]- I:E Ratio
> - 1 ademcyclus is de tijd dat een inspiratie start tot de tijd dat de patiënt heeft geëxpireerd en de volgende inspiratie gaat starten. 
> - De I:E ratio staat voor inspiratie:expiratie ratio. 
> - Indien er sprake is van een beademingsmodus waarbij dit ingesteld moet worden, kan hiermee het gedeelte van de ademcyclus dat gebruikt wordt voor de inspiratie en voor de expiratie worden ingesteld. 
> - Voorbeeld: de ademfrequentie is 20/min, iedere 3 seconden is er dus een ademcyclus. Bij een I:E ratio van 1:2 is de inspiratie 1 seconde en de expiratie 2 seconden
> - Bij patiënten met bijvoorbeeld een exacerbatie COPD of astma die moeite hebben om uit te ademen door vernauwde luchtwegen, kan het gunstig zijn de patiënt relatief langer te laten expireren door de I:E ratio bijvoorbeeld op 1:5 te zetten. 
> - Dit om “**airtrapping**” te voorkomen waarbij het volume en de druk in de longen steeds hoger worden. 
> ---
> **Airtrapping**
> - ![|250](https://i.imgur.com/3fdK3RZ.png)
> - Doordat de patiënt onvoldoende tijd krijgt om uit te ademen begint de volgende inspiratie al voordat de expiratie klaar was. Er blijft bij iedere ademteug lucht achter waardoor het totale volume en de druk oplopen. 


### Doel van de beademing
Hoe u de machine instelt hangt af van het doel van de beademing ➔

1. U wil de patiënt dat de patiënt **voldoende zuurstof** in zijn bloed krijgt. Hiervoor kunt u:
	- Het gasmengsel waarmee u de patiënt beademt aanpassen door het zuurstofrijker te maken. 
	- De PEEP druk ophogen zodat zoveel mogelijk alveoli meedoen aan de gaswisseling.
	- Aanvullende technieken zoals buikligging, verneveling met prostaglandine of extracorporele membraan oxygenatie (ECMO) toepassen. 
2. U wil dat de patiënt **voldoende CO2 kan afblazen**. Hiervoor kunt u:
	- Het ademminuutvolume (de ventilatie) verhogen. 
		- U kunt zich bedenken dat dit kan door de ademfrequentie te vergroten, of het teugvolume te vergroten.
	- Als het verhogen van het ademminuutvolume onvoldoende kan of onvoldoende werkt dan kan het CO2 ook nog extracorporeel verwijderd worden met bijvoorbeeld ECMO. 

#### Complicaties beademing
- Pneumothorax
- Longoedeem
- Toename ARDS met hypoxie en overlijden
- Luchtweginfecties (de zogenaamde Ventilator Acquired Pneumonia (VAP)) 
- Hemodynamische instabiliteit

### Long protectief beademen
- Sneller overzetten naar pressure support zorgt voor beter herstel en minder complicaties;
- Tracheacanule kan een oplossing zijn voor problemen met tube. 

### ECMO
- Als er sprake is van een zeer ernstige hypoxie of hypercapnie en als al het andere faalt, dan kan in een aantal gevallen overgegaan worden op **venoveneuze Extra Corporele Membraan Oxygenatie (v-v ECMO)**.
- vv ECMO is duur en kan ernstige bijwerkingen hebben:
	- Daarom wordt deze behandeling gereserveerd voor patiënten waarbij de kans op succes redelijk groot is (bridge to recovery) of waarbij gewacht wordt op een alternatieve oplossing zoals een longtransplantatie (bridge to transplant).

**Werking**
1. Bij vv ECMO wordt veneus zuurstofarm bloed met behulp van een dikke canule weggezogen uit (bijvoorbeeld de liesader) met behulp van een pomp en vervolgens met hoge flow (tot 5L per minuut) door een filter gespoten waarbij CO2 wordt uitgewassen en O2 wordt toegevoegd.
2. Vervolgens wordt dit zuurstofrijke bloed vlak voor het rechteratrium teruggespoten waarna het hart dit zuurstofrijke bloed kan rondpompen.

![|350](https://i.imgur.com/LHacbtb.png)
