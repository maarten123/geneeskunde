---
{"publish":true,"path":"content/Theorie & mechanismen/Kennis/Voeding.md","permalink":"/content/theorie-and-mechanismen/kennis/voeding/"}
---

Voor de stofwisseling in de ruimste zin van het woord heeft de mens voeding nodig. Momenteel zijn er meer dan vijftig verschillende, meest essentiële voedingsstoffen bekend. Essentieel betekent dat het lichaam die stoffen niet zelf kan produceren en aldus via een adequate, uitgebalanceerde voeding de bouwstenen aangereikt moet krijgen. Voeding bestaat uit energie en (non)nutritieve-bio(in)actieve stoffen alsmede water. 

De energie voor alle lichaamsprocessen wordt geleverd door de macronutriënten: koolhydraten, vetten en eiwitten. Ook alcohol (hoewel geen essentieel voedingsmiddel) levert energie. Water wordt eveneens als een macrovoedingsstof aangemerkt maar levert geen energie.  

De micronutriënten worden gevormd door de vitaminen, mineralen en spoorelementen. Tot de vitaminen worden de vier vetoplosbare gerekend: vitamine A, D, E en K. De wateroplosbare vitaminen zijn: thiamine (B1), riboflavine (B2), niacine (B3), pantotheenzuur (B5), vitamine B6, foliumzuur (B11), vitamine B12 (cobalamine), biotine (H) en vitamine C. De mineralen zijn: calcium, fosfor, magnesium, natrium en kalium. Tot de spoorelementen worden ijzer, zink, koper, seleen, jodium, en chroom gerekend.

Tenslotte zijn er de bio-actieve stoffen van doorgaans plantaardige oorsprong die door hun biologische activiteit gezondheidsbeschermende en -bevorderende werking hebben. Voorbeelden hiervan zijn: caroteen maar ook de non-nutritieve stoffen als flavenoïden (anti oxidant), fyto-oestrogenen (bescherming tegen hart- en vaatziekten, osteoporose), terpenen (anti-carcinogene werking) en glucosinolaten (betrokken bij inductie van detoxificatie-enzymen).

Gelet op de grote diversiteit in behoeften, spreekt het voor zich dat een gevarieerd voedingspatroon de beste waarborg is voor het binnenkrijgen van het gehele scala aan benodigde nutriënten en energie. Bovendien reduceert een niet te eenzijdige voeding het risico van het binnenkrijgen van toxische stoffen (nitraten) en een relatieve overmaat aan voedingsmiddelen welke de gezondheid negatief beïnvloeden (verzadigde vetten).

Sedert jaar en dag staan de Richtlijnen Goede Voeding model voor een zodanig gevarieerde voeding dat een zo groot mogelijk deel van de (Nederlandse) bevolking een zo groot mogelijk gezondheidbevorderend profijt ervan heeft. In tal van landen bestaan dergelijke aanbevelingen voor de populatie als geheel. Het is opmerkelijk dat al deze richtlijnen inhoudelijk nagenoeg op hetzelfde neerkomen. Aangezien er steeds meer duidelijkheid komt rond de genetische ge- en ongevoeligheid van aan voeding gerelateerde ziekten maar deze op voorhand niet te identificeren is, krijgt de op zich gezonde populatie door genoemde richtlijnen vooralsnog het primair preventieve voordeel van de twijfel. De richtlijn goede voeding is in 2015 bijgesteld. Hieronder zie je de belangrijkste adviezen. 

Voor de arts ligt een belangrijk zwaartepunt bij de secundaire preventie, waarbij voedingsinterventie bij reeds bestaande ziekte een substantiële therapeutische bijdrage levert. Ziekten als diabetes mellitus, hart- en vaatziekten, COPD, osteoporose, overgewicht, voedingsdeficiëntie en alcoholisme zijn daar voorbeelden van.

Het moge duidelijk zijn dat onder omstandigheden van ziekte de afstemming tussen aanbod en behoefte nauw luistert. Anders gesteld: de marges worden smaller. Zo heeft een patiënt met een chronisch ontstekingsproces of brandwonden een andere energetische en nutriëntenbehoefte dan een hypertensiepatiënt. 

Daarnaast kan de eetlust of de opnamemogelijkheid in de tractus digestivus in negatieve zin worden beïnvloed door het ziekteproces. Anderzijds moet een patiënt met bijvoorbeeld diabetes type 2 nauwkeuriger met de inneming van verzadigd vet omgaan dan iemand met longemfyseem. En zo zal het accent - om een laatste voorbeeld te noemen - bij de behandeling van [[content/Ziektebeelden/Obstipatie\|Obstipatie]] voornamelijk bij een vezelrijke voeding met voldoende vochtgebruik liggen, terwijl een grofvezelige voeding bij bedlegerige patiënten in een préterminale fase juist ongewenste buikklachten kan geven. 

Kortom: ter voorkoming van voedingsgerelateerde, veelal chronisch degeneratieve ziekten gelden de Richtlijnen Goede Voeding in algemene zin. Bij reeds bestaande pathologie nemen deze adviezen een prominentere plaats in waarbij accentverschillen per individuele patiënt aangebracht moeten worden.

> [!summary] Het advies in het kort
> In dit advies zet de Gezondheidsraad op een rij welke voedingsmiddelen en -patronen leiden tot gezondheidswinst. Daartoe heeft de raad de wetenschappelijke kennis over de relatie tussen voeding en chronische ziekten systematisch beoordeeld. Op basis hiervan zijn de nieuwe Richtlijnen goede voeding geformuleerd:
> - Eet volgens een meer plantaardig en minder dierlijk voedingspatroon conform de onderstaande richtlijnen
> - Eet dagelijks ten minste 200 gram groente en ten minste 200 gram fruit
> - Eet dagelijks ten minste 90 gram bruin brood, volkorenbrood of andere volkorenproducten
> - Eet wekelijks peulvruchten
> - Eet ten minste 15 gram ongezouten noten per dag
> - Neem enkele porties zuivel per dag, waaronder melk of yoghurt
> - Eet een keer per week vis, bij voorkeur vette vis
> - Drink dagelijks drie koppen thee
> - Vervang geraffineerde graanproducten door volkorenproducten
> - Vervang boter, harde margarine en bak- en braadvetten door zachte margarine, vloeibaar bak- en braadvet en plantaardige olin
> - Vervang ongefilterde door gefilterde koffie
> - Beperk de consumptie van rood vlees en met name bewerkt vlees
> - Drink zo min mogelijk suikerhoudende dranken
> - Drink geen alcohol of in ieder geval niet meer dan n glas per dag
> - Beperk de inname van keukenzout tot maximaal 6 gram per dag
> - Het gebruik van voedingsstofsupplementen is niet nodig, behalve voor mensen die tot een specifieke groep behoren waarvoor een suppletieadvies geldt.


De Aanbevolen Dagelijkse Hoeveelheden (ADH) zijn zodanig afgestemd dat vrijwel iedereen, ongeacht leeftijd, geslacht en degenen met een verhoogde behoefte, gemiddeld voldoende essentile nutrinten binnenkrijgt. 


Bij het vaststellen van de ADHs wordt uitgegaan van de noodzaak: 
- stofwisselingsbalans te handhaven; 
- biochemisch aantoonbare deficintieverschijnselen te voorkomen; 
- adequate reservevorming in het lichaam te handhaven; 
- obligate verliezen van de voedingsstof te compenseren; 
- risico op voedingsgerelateerde ziekten te verkleinen, 
- rekening houdend met de mate waarin de voedingsstof door het lichaam kan worden geabsorbeerd: de biologische beschikbaarheid. 



Het belang van een gevarieerd voedingspatroon is hiermee gellustreerd. 
De vetoplosbare vitaminen zijn: A, D, E en K. Dat is van belang omdat deze vitaminen ook vaak in vetrijke producten zitten en dat de tendens om minder vet te gebruiken, relatieve tekorten aan deze vitaminen kan veroorzaken. Ook hier geldt: de soort vet is van belang (vette vis bijvoorbeeld). Ook aan vet gerelateerde absorptiestoornissen kunnen deficinties geven (icterus als voorbeeld). 


Procentuele bijdrage: 
Koolhydraat: 50-55% 
Eiwit 10-12 % 
Vet 30-35% 

De verbrandingswaarde is grofweg van 1 gram vet 8-9 kcal; 1 gram eiwit 4 kcal; en 1 gram koolhydraat 4 kcal; 1 gram alcohol 7 kcal. 

De macronutriënten: eiwitten, vetten en koolhydraten, leveren de dagelijks benodigde hoeveelheid energie. Hierbij wordt het begrip “energiepercentage” gehanteerd; het percentage energie dat het betreffende macronutriënt levert aan het totaal. Zou bijvoorbeeld alle energie uit vet gehaald worden, dan ontstaan er naast tekorten aan eiwitten ernstige atherosclerotische complicaties. Schiet de energieleverantie door koolhydraten tekort dan zouden voedingsvezels, vitaminen, mono- en disachariden in het gedrang komen. 
Voor eiwitten is het aanbevolen energiepercentage 10-12. Uit bevolkingsonderzoek (Voedsel Consumptie Peiling) blijkt dat in de daadwerkelijke voeding gemiddeld op 15 te liggen (oudere vrouwen zelfs op 17 energieprocent) 
De aanbevolen hoeveelheid vet is 30-35 energieprocent en wordt redelijk gehaald. Hoewel het zeker bij het oudere deel van de bevolking te hoog ligt: 37 energieprocent. Meer van belang is de bijdrage van verzadigd vet. Deze ligt op 14 bij een aanbeveling van 10 energieprocent. Met name bij de hoogrisicodragers voor atherosclerotische hartvaatziekten, hypertensie, diabetes type 2, et cetera, is een stringente naleving van deze aanbeveling van niet meer dan 10 energieprocent verzadigd vet met klem aangewezen. 
De aanbeveling voor de bijdrage die koolhydraten aan de totale energie moeten leveren ligt op 55%. Bij ouderen blijft deze evenwel steken op 42 energieprocent. 
Hoe zit het nu met genoemde verdeling bij patiënten met een chronische ziekte? Enerzijds vergen allerlei ziekte- en genezingsprocessen veel energie. Actieve reumatoïde artritis, hartfalen of bijvoorbeeld een status na een darmoperatie trekken een relatief zware wissel op de stofwisseling van het lichaam. Toch is de energie niet het enige waar naar gekeken moet worden. Bij patiënten met een chronische nierinsufficiëntie is een te grote eiwitbelasting uit den boze. De benodigde energie zal uit vet maar vooral ook uit koolhydraten gehaald moeten worden. Anderzijds vraagt verval van weefsel en het daarop aansluitende herstel juist om een relatief grote hoeveelheid eiwit in de voeding. Het zal duidelijk zijn dat een uitgebalanceerde voeding een voorwaarde is voor een relatief vlot lopend genezingsproces.

Een eenzijdige voeding of een energiearme voeding leidt tot relatieve tekorten aan micronutriënten als mineralen, spoorelementen en vitaminen. Welke deficiëntieziekten zijn het gevolg van vitaminetekorten? Beschrijf globaal met welke symptomen deze deficiëntieziekten zich presenteren. 



### Vitaminedeficiënties
- **A**: xerophthalmie 

- **C**: scorbut 
- **D**: osteomalacie, Engelse ziekte 
- **E**: neurologische verschijnselen ([[content/Ziektebeelden/Ataxie\|Ataxie]]) 
- **K**: stollingsdefecten 


De belangrijkste vitaminedeficiënties zijn de volgende.




Vitamine C. 
Als antioxidant van belang. Huidafwijkingen (scheurbuik), tandvleesbloedingen zijn belangrijke deficiëntieverschijnselen. Een vitamine C tekort ontstaat niet zo snel. Bronnen zijn: citrusfruit, aardbeien, aardappelen, koolsoorten, spruiten. Toch is het van belang bij zieken (slechte eetlust en/of voeding) of personen die een voorbereide maaltijd krijgen 
(bejaardentehuizen, zieken- en verpleeghuizen maar ook “tafeltje-dek-je”) op het vitamine C gehalte van de dagelijkse voeding te letten: met het koken, transporteren en bewaren gaat veel vitamine C verloren. 
Ook interactie met roken(!) en geneesmiddelen als aspirine, corticosteroïden, indomethacine zijn beschreven. Het nut van megadosis is nimmer aangetoond. 

Vitamine D. 
Wordt in de huid gevormd onder invloed van zonlicht. Vette vis, levertraan, margarine (toegevoegd), eieren en andere verrijkte ontbijtproducten zijn belangrijke bronnen. Zeker voor personen die weinig buiten komen. Interactie met geneesmiddelen: anti-epileptica, phenobarbituraten of verhoogde verliezen dan wel malabsorptie leiden tot deficiënties. Osteomalacie in de ruimste zin van het woord ten gevolge van gebrekkige botopbouw dan wel handhaving van de botstofwisseling is het gevolg. Tegenwoordig blijken veel mensen een vit D deficiëntie te hebben. Suppletie wordt aanbevolen bij ouderen, maar denk bijvoorbeeld ook aan mensen die weinig buiten komen met veel bedekkende kleding.

**Vitamine E**. 
Als antioxidant werkzaam. Deficiënties tengevolge van malabsorptie van dit vetoplosbare vitamine (bijvoorbeeld pancreaspathologie). Anderzijds toxisch in relatief hoge dosis. De gevolgen van tekorten zijn onduidelijk. Bronnen van vitamine E zijn: oliën, margarines, noten en zaden, granen, fruit. 

Vitamine K. 
Speelt een rol bij de bloedstolling door beïnvloeding van de prothrombinevorming. Malabsorptie (icterus) leidt tot een tekort. Rapen, broccoli, koolsoorten, sla en lever zijn voedselbronnen voor vitamine K.


##### Suppletie vitaminen
Aan kinderen vitamine D / soms ook K (zie www.voedingscentrum.nl), foliumzuur aan zwangeren (preventie spina bifida), vit D (+ Ca) aan ouderen boven 70, mensen met donkere huid die veel binnenzitten of buiten komen met sterk bedekkende kleding. 

#### Alarmsignaal
Beredeneer waarom ongewild gewichtsverlies van 10% in een half jaar voedingskundig bezien een alarmsignaal is.

Uit de literatuur is bekend dat ongewild gewichtsverlies van 5% in een maand of 10% in een half jaar van het oorspronkelijke lichaamsgewicht bijna altijd een tekort aan micronutriënten met zich mee brengt of heeft gebracht. Hierdoor ontstaat een suboptimale voedingstoestand. Het alarmsignaal zit in het feit dat zo’n deficiënte voedingsstatus de weerstand van patiënten verlaagt, een vertraagde wondgenezing veroorzaakt, kans op decubitus doet toenemen, een langere opnameduur in een ziekenhuis oplevert en aldus hogere kosten genereert. Bovendien treedt deze situatie doorgaans op bij personen met een ziekte onder de leden waardoor bovengenoemde risicovolle elementen zwaar meewegen. Naast het oorspronkelijk onderliggend lijden, is relatief ondergewicht in feite een tweede, bijkomende ziekte en moet ook als zodanig worden herkend, geïnventariseerd en behandeld. Het zij opgemerkt dat deze regel ook opgaat voor een patiënt met overgewicht die (eindelijk!) zij het ongewild gewichtsverlies heeft maar nog steeds te hoog in zijn/haar gewicht zit. Ook die patiënt kan in een suboptimale voedingstoestand verkeren. 
De huisarts moet de gewichtsgegevens in de gaten houden en doorgeven naar de klinisch specialist als de patiënt verwezen wordt opdat deze risicofactor - in de maalstroom van al het medische tweedelijns-geweld - niet over het hoofd wordt gezien. In een ziekenhuis wordt de reeds bestaande voedingsdeficiëntie er doorgaans niet beter op. Zo blijkt uit cijfers uit de literatuur dat een reeds bestaande voedingsdeficiëntie in het ziekenhuis in 63 tot maar liefst 85% van de gevallen zelfs nog toeneemt.


### Overgewicht
Hieronder nog enkele aparte weetjes. 
- Toename van gewicht heeft te maken met een disbalans tussen energie-opname en energieverbranding. Een voortdurende kleine disbalans kan cumulatief fors doorwerken, hierna geïllustreerd met een (sterk vereenvoudigd) rekensommetje. Bijv. een extra 40 kcal (een halve snee bruin volkorenbrood) per dag geeft per jaar 365 x 40 = 14.600 kcal. Uitgaande van 9 kcal per 1 gram vet is dat dus 1,8 kilo per jaar, oftewel 18 kilo in 10 jaar. Al is de werkelijkheid wel iets anders (zie later de hormonale regelmechanismen), toch blijkt dat het merendeel van het overgewicht tot stand komt door een langdurige geringe disbalans. Mensen die dik zijn, zijn dus niet per definitie mensen die heel veel eten! Wel hebben ze allemaal een periode van disbalans gekend waarbij ze langdurig meer aten dan ze verbrandden.  
- Uit een studie van heruitgaven van een traditioneel kookboek in de USA, bleek dat gaandeweg de vorige eeuw de recepten voor dezelfde maaltijden in de kookboeken steeds calorierijker werden. De auteurs gaven aan dat de recepten werden aangepast op vraag van de lezers, die vertelden dat ze de porties te klein vonden. Met andere woorden, mensen in de USA zijn ook daadwerkelijk meer gaan eten en gewend geraakt aan grotere porties. Dat zagen we natuurlijk ook al in de groei van de porties van de fastfoodketens.
- De impact van overgewicht op cardiovasculair lijden (en diabetes mellitus) bijvoorbeeld kent een zekere vertraging. Dat maakt verandering mede moeilijk, want het gevecht tussen korte termijnbevrediging versus lange termijns gezondheidswinst wordt maar al te vaak in het voordeel van het eerste beslist.
- Afvallen is lastig. Niet in het minst vanwege enkele tegenregelmechanismen die in werking treden bij gewichtsreductie. Niet zelden komen mensen na een initiële gewichtsreductie in een later stadium uit op een gewichtstoename, hetgeen natuurlijk ook weer demotiverend werkt! 

#### Leefstijlinterventie
Volgens de richtlijn gaat het niet direct om de hoeveelheid kilo’s, maar om het percentage gewichtsverlies van het uitgangsgewicht:
<4,9%: beperkt succesvol
5-9,9%: matig succesvol
10-14,9%: succesvol
> 15%: zeer succesvol


#### Bariatrische ingreep
- **Criteria**:
	- BMI ≥ 40 of een BMI tussen 35 en 40 met comorbiditeit die kan verbeteren als er gewichtsverlies optreedt (zoals DM type 2, hypertensie, gonartrose).
	- niet-chirurgische interventies waren niet succesvol
	- Ze zijn of worden intensief behandeld in een op obesitas gespecialiseerde kliniek. 
	- Ze zijn voldoende gezond om de operatie te doorstaan
	- Ze begrijpen de noodzaak en zijn welwillend mee te werken aan langdurige follow-up.
	- Ze zijn bereid levenslang dagelijks vitaminesuppleties in te nemen.

![](https://i.imgur.com/L7tAohr.png)
#### Ketogeen dieet

Ketogeen is minder dan 50 gram koolhydraat per dag.
https://www.gezondheidsraad.nl/documenten/adviezen/2021/11/16/richtlijnen-goede-voeding-voor-mensen-met-diabetes-type-2
Yuan X, Wang J, Yang S, Gao M, Cao L, Li X, et al. Effect of the ketogenic diet on glycemic
control, insulin resistance, and lipid metabolism in patients with T2DM: a systematic review
and meta-analysis. Nutr Diabetes 2020; 10(1): 38.

#### Dash dieet
Schulze MB, Martinez-Gonzalez MA, Fung TT, Lichtenstein AH, Forouhi NG. Food based
dietary patterns and chronic disease prevention. BMJ 2018; 361: k2396.
DASH dieet: zoek op de website voedinsgcentrum.nl


### Advies dieet ziekten
Zoek eens het specifieke voedingsadvies op passend bij jicht, prikkelbare darmsyndroom en coeliakie. Wat is een Fodmap-beperkt dieet en waarbij wordt het toegepast?

https://www.voedingscentrum.nl/encyclopedie/ziekten.aspx