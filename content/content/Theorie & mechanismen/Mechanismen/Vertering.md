---
{"publish":true,"path":"content/Theorie & mechanismen/Mechanismen/Vertering.md","permalink":"/content/theorie-and-mechanismen/mechanismen/vertering/","title":"Vertering","tags":["MDL","Mechanismen"]}
---



## Vertering

- **HET BEGIN VAN DE VERTERING (mondholte en maag).**
    - Oraal amylase → koolhydraten
    - HCl en pepsine in maag → eiwitten
        - Zorgen ook voor vrijmaken van cobalamine (vit B12) van voedingseiwitten
        - HCl zorgt ook voor het beter oplosbaar maken van calcium- en ijzerzouten.
    - Gastrisch lipase _ vetten / HCl en pepsine _ eiwitten
- **INTRALUMINALE VERTERING (De dunne darm, pancreas, galwegen/galblaas)**
    
    Het overgrote deel van de vertering vindt plaats in de dunne darm.
    
    **Koolhydraten en eiwitten.**
    
    Koolhydraten en de meeste eiwitten zijn wateroplosbaar en kunnen zo worden verteerd door de verteringsenzymen uit pancreas (eerste stap) en brush boarder van dunnedarm (vervolgstappen).
    
    *Koolhydraten*
    
    - Amylase uit pancreas verteert zetmeel tot oligosacchariden.
    - Hydrolases aan de brush boarder verteren deze oligosacchariden verder
        
        *Eiwitten*
        
    - Proteasen uit pancreas verteren eiwitten tot oligopeptides, tripeptides, dipeptides en aminozuren.
    - Hydrolases aan de brush boarder verteren de grotere oligosacchariden verder.
    
    **Vetten**
    
    Van nature zijn diëtaire vetten, trigliceriden, lecithine, en de vetoplosbare vitamines (ADEK) niet oplosbaar. Om te zorgen dat zij toch kunnen worden opgenomen, zijn verschillende verteringsprocessen nodig.
    
    - Er is lipolyse nodig in kleinere vetdeeltjes zodat deze kunnen worden ingebouwd in micellen, een voorwaarde voor absorptie door de wand van de dunne darmheen.
        - Lipase uit pancreas
            - Colipase: breekt lange-keten vetzuren af tot monoglyceriden envetzuren.
        - Gal uit galblaas/lever
            - De bovenbeschreven lipolyseproducten mengen met galzouten en fosfolipiden uit de gal om micellen te vormen.
                - Micellen incorporeren cholesterol en vetoplosbare vitamines in hun hydrofobe centrum.
                - Cholesterol en vetoplosbare vitamines worden alleen geabsorbeerd als micellen.
                    - *Een defect in de micelvorming kan leiden tot eendeficientie van de vetoplosbare vitamines.*
    - Lange-keten vetzuren kunnen ook lamellaire structuren vormen die heel langzaam worden opgenomen.
    
    **Overige relevante onderdelen van vertering in dunne darm.**
    
    Aminozuren en vetzuren stimuleren de afgifte van Cholecystokinine (CCK): 
    
    - Dit stimuleert de afgifte van amylase, lipase, colipase en proteases uit de acinairecellen van het pancreas.
        - Trypsinogeen, Chymotrypsinogeen, pro-elastase en pro-carboxypeptidaseproteases worden in een inactieve vorm afgegeven door het pancreas.
            - Enteropeptidase-kinase klieft trypsinogeen tot trypsine aan debrush boarder van het duodenum
                - Trypsine klieft en activeert het resterend trypsinogeen enoverige proteases
    - Zorgt voor contractie van de galblaas en relaxatie van de Sfincter van Oddio
        - Galafgifte in lumen van dunne darm
    - Verbetert het stimulerende effect van Secretine
    
    Maagzuur stimuleert de afgifte van Secretine vanuit de mucosa van de proximale dunnedarm:
    
    - Dit stimuleert de afgifte/secretie van bicarbonaat door de ductale cellen van het pancreas
        - Dit stimulerende effect wordt vergroot door CCK en door acetylcholine
        - Bicarbonaat neutraliseert de zure maaginhoud (bescherming mucosaproximale dunne darm)
        - Het pH optimum voor het functioneren van pancreas enzymen en voorvorming van micellen is 6- 8
- **MUCOSALE ABSORPTIE (dunne darm en colon)**
    
    **Water en elektrolyten**: worden zowel in dunne darm als in colon geabsorbeerd.
    
    **Koolhydraten/vetten/eiwitten/vitamines**: worden over hele lengte van de dunne darm geabsorbeerd.
    
    - Uitzonderingen:
        - IJzer en foliumzuur: worden voornamelijk geabsorbeerd in proximale dunne darm/jejunum.
        - Galzouten en cobalamine: worden alleen geabsorbeerd in terminale ileum.
    - **Factoren die de opname van voedingsstoffen beïnvloeden:**
        - Het hoeveelheid villi op de cellen van de dunne darm.
        - De aanwezigheid van de relevante functionele hydrolases.
        - Aanwezigheid van specifieke transporteiwitten op de brush boarder membraan.
        - De transit time van de dunne darm.
    
    **Koolhydraat absorptie**
    
    Koolhydraten worden geabsorbeerd als monosaccharides. In de dunne darm vindt aan de brush boarder nog *hydrolysering* plaats van oligosaccharides tot monosaccharides:
    
    - *Maltase en isomaltase:* Hydrolyse van zetmeel, maltotriose en maltose → Glucose
    - *Sucrase:* Hydrolyse van sucrose → fructose en glucose
    - *Lactase:* Hydrolyse van lactose → galactose en glucose
    
    Transporters van monosacchariden aan de membraan:
    
    - *GLUT5*: Facilitatief (=passief) transport van fructose
    - *SGLT1*: $Na^+$afhankelijk transport van glucose en galactose
    
    **Eiwit-/aminozuurabsoptie**
    
    Eiwitten worden geabsorbeerd als aminozuren, dipeptides en tripeptides. In de dunne darm vindt aan de brush boarder nog *hydrolysering* plaats van oligopeptides.
    
    Transport van aminozuren vindt actief plaats door Na+-afhankelijke carriers, met overlap in specificiteit voor het substraat. Deze transporteren zowel catione als anione en neutrale aminozuren de dunne darmcellen in.
    
    **Absorptie van vetten en de vetoplosbare vitamines**
    
    - *Monoglyceriden, cholesterol en vetoplosbare vitamines*: bevinden zich het centrum van de micellen en diffunderen op deze manier over de brush boarder van de dunne darm cel.
    - *Langeketen vetzuren:*
        - Binden aan vetzuurbindende eiwitten en worden actief getransporteerd over de celmembraan van de dunne darmcellen.
        - In de darmepitheelcellen worden ze geresynthetiseerd tot triglyceriden. Deze triglyceriden worden samen met cholesterolester, vetoplosbare vitamines.
        - Phospholipiden en apoproteinen gevormd tot *chylomicronen*.
        - Deze chylomicronen worden vanuit de darmepitheelcel uitgescheiden in het lymfatisch systeem en getransporteerd via cysterna chili en de ductus thoracicus.
    - *Galzouten* uit de micellen blijven in het darmlumen achter. Galzouten kunnen geprotoneerd zijn (gebonden aan een eiwit met een H+) en daardoor relatief onoplosbaar in water, of gedeprotoneerd (gebonden aan een eiwit zonder H+) en daardoor relatief oplosbaar. De geprotoneerde vorm kan via passief transport worden ge(re) absorbeerd over de mucosa van de dunne darm. Het overgrote deel van de galzouten word echter via Na+ afhankelijk cotransport opgenomen in het terminale ileum.
    
    **Absorptie van belangrijkste mineralen en wateroplosbare vitamines** 
    
    Mineralen:
    
    - *Calcium:*
        - Komt voor in melkproducten.
        - Wordt in dunne darm opgenomen door middel van een vitamine-D afhankelijk systeem, wat nog niet helemaal is opgehelderd.
        - Calcium heeft invloed op de opname van onder andere oxalaat en vetzuren. In dit mechanisme schuilt de reden dat bij Crohn nier- en galstenen kunnen ontstaan.
        - Opname van calcium in de dunne darm vindt plaats via gefaciliteerd transport. Aan de basolaterale membraan verlaat het de cel via een $Ca^{2+}ATPase$ en een $Na^+-Ca^{2+}$ exchanger.
    - *Magnesium:*
        - Komt voor in groene groenten (broccoli, spinazi), granen, noten.
        - Het mechanisme van absorptie is niet goed bekend. Het wordt zowel in de dunne darm als het colon geabsorbeerd.
    - *IJzer:*
        - Komt in voeding voor als haemijzer in rood vlees, vis en gevogelte en als non-haemijzer in groenten (spinazie) en brood.
        - IJzer wordt in het lichaam opgenomen in de proximale dunne darm (jejunum).
        - Haemijzer (ferro, Fe2+) wordt gemakkelijker door het lichaam opgenomen dan non-haemijzer (ferri, Fe3+).
            - Absorptie van non- haem ijzer kan worden vergroot door omzetting van de ferri- naar de ferro-vorm.
            - Dit kan plaatsvinden in een zure omgeving;  maagzuur (HCl )en vitamine C (ascorbinezuur) kunnen de  ijzeropname bevorderen.
            - Opname in de darmepitheelcel vindt aan  de apicale membraan plaats via de metaalion transporter *DCT1*.  (DCT1 transporteert meerdere mineralen: ijzer, zink, mangaan,  cobalt, cadmium, koper, nikkel en lood).
    
    Wateroplosbare vitamines:
    
    - ***Foliumzuur**:* Vitamine B11 = foliumzuur. Komt voor in groene bladgroenten en **wordt geproduceerd door het microbioom in het colon.
        - Foliumzuur wordt opgenomen in de proximale dunne darm. Voor opname wordt het door folaat conjugase gereduceerd tot *mono-glutamaat.*
        - Transport over de celmembraan van de darmepitheelcel vindt plaats via de *RFC1carrier*. Deze komt zowel in de dunne darm als in het colon tot expressie, wat suggereert dat er ook nog opname plaats vindt in het colon.
    - ***Cobalamine**:* Vitamine B12. Komt voor in dierlijke eiwitten (vlees, vis, eieren,  **melkproducten).
        - Hydrolyse in een zuur milieu maakt het B12 vrij van de eiwitten. Bindt in zure milieu aanvankelijk voor 95% aan het R-proteine. In proximale dunne darm wordt het daarvan gedegradeerd door pancreasenzymen en bindt het aan Intrinsic Factor (IF, komt vrij in maag).
        - Absorptie vindt plaats in het terminale ileum. Daar wordt het door cathepsine vrijgemaakt van de IF en als vrij cobalamine gebonden aan TCII. Aan de basolaterale membraan wordt cobalamine uitgescheiden in de circulatie en getransporteerd naar lever, beenmerg en het zenuwstelsel.
        

- **EVALUATIE/DIAGNOSTIEK BIJ MALABSORPTIE**
    
    In het geval van een verdenking op het bestaan van een malabsoptie bestaan veel verschillende testen. Sommige van deze testen onderzoeken een specifiek probleem/ziekte, andere testen in algemenere zin op aan- of afwezigheid van malabsorptie. Hieronder staan een groot deel van deze testen beschreven. Het is goed kennis over deze testen te hebben om te begrijpen hoe absorptie in elkaar zit. Een deel van deze testen wordt niet langer frequent verricht. Maar wanneer je begrijpt hoe deze testen werken, heb je ook goed inzicht in het mechanisme van absorptie van voedingsstoffen. Dat is reden om ze toch in deze samenvatting te benoemen. Achter de minder frequent verrichte testen staat een (#).
    
    - Indien er sprake is van chronische diarree als symptoom, altijd ook test op wormeieren en cysten verrichten
    - Bij malabsorptie is er vrijwel altijd sprake van verlies van vetten via de ontlasting. Het bepalen van het vetgehalte in de ontlasting (vetbalans, een meerdaagse test #) is een goede methode om uit te zoeken of er sprake is van malabsorptie. Een verhoogd vetgehalte is suggestief voor malabsorptie. Let op: het kan ook passen bij een te hoge vetinname! Een andere malapsorptietest is het meten van Indican in Urine na orale inname van een afgemeten hoeveelheid tryptofaan (Indican-test #). Indican wordt door bacteriën in de darm gevormd uit onder andere typtofaan (uit indolen) en wordt uitgescheiden in de urine. Onder normale omstandigheden is het Indican in de urine laag. Het verhoogt als gevolg van een hoge eiwitinname of als gevolg van een gestoorde eiwitvertering. Indien deze tests aanwijzingen laten zien voor malabsorptie (er zit een te hoog gehalte aan vet in de ontlasting), dan moet worden uitgezocht of de onderliggende oorzaak in de mucosa van de dunne darm ligt of aan de functie van het pancreas. Verschillende diagnostische mogelijkheden staan in de tabel hieronder.
    - Bij negatieve absorptietesten en negatieve ontlastingkweken, moet worden gedacht aan een selectieve malabsorptie van koolhydraten. (NB denk ook aan overconsumptie van stoffen die laxerend werken: niet resorbeerbare suikers als xylitol, caffeïne etc.)
    
    Zinvolle laboratoriumtests:
    
    Hb, MCV, ijzer, magnesium, calcium, albumine, vitamine E, foliumzuur, vitamine B12. Bij verdenking [[content/Ziektebeelden/Coeliakie\|Coeliakie]]: anti-endomysium, anti-gliadine en IgA (= samen Coeliakie serologie).
    
    | Doel van de test  | Test | Toelichting |
    | --- | --- | --- |
    | Evaluatie pancreas functie | Faecaal elastase | Elastase is een van de eiwitsplitsende enzymen dat als pro-enzym wordt afgegeven door de acinaire cellen van het pancreas. Aangezien enzymen eiwitten zijn, worden zij ook afgebroken gedurende passage door de tractus digestivus. Elastase wordt niet afgebroken. De hoeveelheid actief elastase in de ontlasting is dus representatief voor de afgifte door het pancreas. Eenvoudige en weinig belastende test. | |  | Secretine stimulatietest # | Bij deze test wordt, nadat intraveneus secretine is toegediend bij de patiënt, uit het duodenum pancreassap afgenomen. In het afgenomen sap worden bicarbonaat en enzymgehaltes gemeten. Deze test is sensitief, maar erg belastend voor de patient (endoscopie, infuus). Wordt in praktijk weinig gebruikt. |
    | Bepalen van mucosale schade aan de dunne darm | Xylose test # | D-Xylose is een monosaccharide dat niet verder hoeft te worden gesplitst en direct wordt opgenomen door de proximale dunne darm. Vijf uur na orale inname van 25 g D-xylose hoort ongeveer 4,5 g te zijn uitgescheiden in de urine (dus gedurende vijf uur na inname urine verzamelen). Indien dit minder is, is dat suggestief voor mucosale schade aan de proximale dunne darm. De test kan eventueel worden herhaald na een antibioticakuur. Indien dan nog steeds afwijkend, zijn bacteriële overgroei en infecties minder waarschijnlijk als onderliggende oorzaak. Dan moet worden gedacht aan een structureel onderliggend probleem, zoals coeliakie. |
    |  | Dunn darm / duodenumbiopt | Veelal zijn biopten uit het duodenum voldoende. Geadviseerd wordt om minimaal 4 biopten af te nemen. In zelfzame gevallen zijn toch jejunumbiopten nodig. De patholoog kan mucosale schade boordelen (vlokatrofie, crypthyperplasie), Giardia herkennen, Whipple’s disease enz. |
    | Tests voor bacteriële overgroei | Kweek van dunne darm aspiraat # | Aspiraat uit jejunum nodig. Vergt anaerobe sampling. Cave oropharyngeale contaminatie. Vals negagief indien duodenum of jejunumdivertikels. Belastende en ingewikkelde test. Niet veel gebruikt. |
    |  | H2-ademtesten (lactulose en glucose) | Minder sensitief dan aspiraatkweek, maar nauwelijks belastend voor patiënt. Het niet absorbeerbare lactulose (1g/kg) of glucose wordt oraal toegediend. Vervolgens wordt de hoeveelheid H2 in de uitademingslucht gemeten. En vroege piek (< 2 uur na inname) of een hoeveelheid > 20ppm H2 in de uitademingslucht is suggestief voor bacteriële overgroei. CAVE: lactulose wordt sowieso omgezet door bacteriën in het colon. Een vroege piek past ook bij een versnelde transittijd door de dunne darm! |
    | Overig | Schilling test (B12 absorptie) Deze test wordt niet veel meer gebruikt, maar kennis van de werking van deze test geeft een heel goed inzicht in de stappen van de B12-absorptie. | Bestaat uit vier varianten. Test I is algemeen, II-IV testen ieder een ander aspect. De basis van deze test is een pannenkoek die gemaakt is met eieren met gelabeld is met radioactief B12. I Een intramusculaire dosis B12 wordt toegediend om het lichaams B12 te verzadigen, gevolgd door een orale dosis gelabeld B12. Vervolgens wordt 24 uur urine gespaard om de uitscheiding van B12 te meten. Het urine B12 is te laag bij diegenen met een B12-deficientie, uitgezonderd bij diegenen die een te laag gehalte B12 in hun dieet hebben (veganisten bijv.) II Dezelfde test wordt herhaald, maar nu wordt ook IF toegediend. Is de urine-uitscheiding nu wel normaal, dan ontstaat de B12-deficiëntie door een tekort of afwezig zijn van IF.  III Test I, maar nu met toediening van pancreasenzymen. Indien nu normaal, dan is er sprake van een pancreasinsufficiëntie. IV Test I, maar nu na een 5-daagse kuur antibiotica en nadat testen I en II beide een lage uitscheiding van B12 laten zien. Deze test kan bacteriële overgroei scheiden van ileum-ziekte. NB Deze bewerkelijke tests worden in praktijk niet veel uitgevoerd. Alternatief voor II is bepalen van antiintrinsic factor in het bloed. Alternatief voor III is faecaal elastase bepalen, evt. een secretine-test Alternatief voor IV is een ileocoloscopie (ileumziekte) of H2-ademtest (bacteriële overgroei). Om te beoordelen of er sprake is van een werkelijke B12-deficiëntie, wordt tegenwoordig methylmalonzuur bepaald in het bloed. Schillingtesten worden daardoor nog maar zelden verricht. | |  | NB: denk bij het vermoeden op het bestaan van een pancreasinsufficiëntie aan verrichten van beeldvorming en evt. diagnostiek naar CF (zweettest, CFTR bepaling) |  |
