---
{"publish":true,"path":"content/Theorie & mechanismen/Mechanismen/Laatste levensfase.md","permalink":"/content/theorie-and-mechanismen/mechanismen/laatste-levensfase/","title":"Laatste levensfase","tags":["Geriatrie","Palliatieve_zorg","Mechanismen"]}
---


**Palliatieve zorg**
Palliatieve zorg is een benadering die de kwaliteit van leven verbeterd van patiënten en hun
naasten die te maken hebben met een levensbedreigende aandoening, door het voorkomen
en verlichten van lijden, door middel van vroegtijdige signalering en zorgvuldige beoordeling
en behandeling van pijn en andere problemen van lichamelijke, psychosociale en spirituele
aard. Je begint over het algemeen met (voorbereiden van) palliatieve zorg als jij als arts,
collega’s en/of familie leden het niet zouden verbazen als de patiënt binnen het komende
jaar zou komen te overlijden. De terminale fase is de laatste periode van de palliatieve fase
en omvat vaak enkele weken tot maanden. Deze fase wordt gekenmerkt door toegenomen
bedlegerigheid en algehele achteruitgang van de conditie van de patiënt. In de terminale
fase komen veel symptomen voor die de kwaliteit van leven beïnvloeden. Hierbij is
zorgvuldige diagnostiek en juiste behandeling dus essentieel.

**Een goede dood in de westerse cultuur**
In de westerse cultuur is een goede dood pijnloos, er wordt openlijk gesproken over de nabijheid van de dood, het sterven vindt thuis in het bijzijn van familie en vrienden plaats, onopgeloste problemen worden afgerond, dood wordt gezien als persoonlijke groei en de dood vind plaats op een manier die overeenkomt met de persoon in kwestie.

**Maatschappelijke ontwikkelingen en medicalisering**
Medicalisatie of medicalisering is het proces waarbij verschijnselen als ziekte gedefinieerd of als medisch probleem behandeld worden. In de palliatieve zorg kan medicalisering tot een aantal problemen leiden: 
- Het verliezen van de capaciteit om de dood en leiden te accepteren als zinvolle aspecten van het leven.
- Een gevoel om in een staat van totale oorlog te verkeren tegen de dood tijdens elke fase van het leven.
- Het verminderen van persoonlijke of zorg door familie en een devaluering van traditionele rituele rondom de dood.
- Een vorm van sociale controle waarbij het afwijken van het ‘patiëntschap’ gezien wordt als afwijkend bij stervende mensen.

**Onderzoek in de palliatieve zorg**
Ten eerste is het mogelijk om onderzoek te doen naar de palliatieve zorg, met vragen in de biopsychosociale domeinen. Vaker zijn dit kwalitatieve dan kwantitatieve onderzoeken. Een zo min mogelijke belasting van de stervende en diens familie is belangrijk. Onderzoek kan gedaan worden in verschillende probleemkwadranten: somatisch, sociaal en financieel, zorgverlening en ADL en zingeving en psyche. 

#### Veelvoorkomende symptomen in de palliatieve zorg
**Pijn**
De definitie van pijn van de International Association for the Study of Pain is de volgende:
'pijn is een onaangename sensorische of emotionele ervaring samenhangend met actuele of
potentiële weefselbeschadiging of beschreven in termen van een dergelijke beschadiging'.
Een veel pragmatischere definitie is die van McCaffery: 'pijn is datgene wat een persoon die
het ervaart zegt dat het is en is aanwezig wanneer hij/zij zegt dat het aanwezig is. Dit
benadrukt de subjectieve ervaring van de patiënt als een belangrijk uitgangspunt.
Een pijnlijke prikkel wordt in eerste instantie waargenomen en vervolgens beleefd.
Pijnbeleving is subjectief en wordt beïnvloed door factoren die niet in direct verband staan
met de ziekte. De pijnbeleving leidt uiteindelijk tot pijngedrag, datgene wat de hulpverlener
hoort en ziet. Ook primair somatische pijn wordt in hoge mate beïnvloed door psychosociale
en/of levensbeschouwelijke factoren. Voor dit allesomvattende concept van pijn wordt ook de
term ‘total pain' gebruikt.


![](https://i.imgur.com/bZJqR0f.png)

Angst
Angst is in het dagelijks leven een normale menselijke reactie op dreigend gevaar. Angst kan een prikkel zijn tot adequaat handelen, bijvoorbeeld naar de dokter gaan wanneer men zich ongerust maakt over een lichamelijke klacht. Een ongeneeslijke ziekte is een dreiging die existentiële onzekerheden en ingrijpende veranderingen in het leven met zich mee brengt. Vooral bij veranderingen in het ziekteproces of bij de aanvang van een nieuwe behandeling komen gevoelens van angst en spanning veel voor. Wanneer duidelijk is geworden dat de ziekte niet meer kan genezen en de patiënt en zijn naasten zich realiseren dat het einde nadert, spelen angsten voor het komende lijden en het verlies van autonomie en waardigheid vaak een rol.

Wanneer de angst zo hevig wordt dat het dagelijks functioneren (langdurig) belemmerd wordt, kan gesproken worden van een angststoornis. Fysiologische equivalenten van angst kunnen zijn: moeheid, spanning, transpireren, hartkloppingen, benauwdheid, duizeligheid, frequente mictie (urineren), diarree, slikproblemen, rillingen, verhoogde prikkelbaarheid en slaapproblemen. Bij de exploratie van angst of een angststoornis dient er rekening mee gehouden te worden dat deze symptomen ook veroorzaakt kunnen worden door het onderliggend lijden of bijwerkingen van de behandeling kunnen zijn



![](https://i.imgur.com/fZ1NXWP.png)

**Dyspnoe** 
Dyspnoe wordt omschreven als een onaangename gewaarwording van de ademhaling. Patiënten benoemen het als kortademigheid of benauwdheid en kunnen het omschrijven als 'het gevoel lucht te kort te komen', 'honger naar lucht', 'moeite met ademen' of 'een zwaar gevoel op de borst'. In alle definities en beschrijvingen van dyspneu wordt het subjectieve en beangstigende karakter benadrukt. De impact van dyspneu is groot, zowel op de patiënt als op de naasten, mede door de functionele beperkingen op fysiek en sociaal gebied. Dyspneu vermindert de kwaliteit van leven sterk en wordt in de palliatieve fase soms als een indringender probleem ervaren dan pijn. Patiënten met dyspneu in de laatste levensfase willen minder graag verder leven en hebben ook een kortere levensverwachting dan palliatieve patiënten zonder dyspneu. Ervaart een patiënt dyspneu die tijdelijk ernstiger of onaangenamer is dan de normale fluctuaties in dyspneu of die uitsluitend aanvalsgewijs optreedt (zonder chronische dyspneu), dan wordt dit aanvalsgewijze dyspneu ('episodic dyspnoea') genoemd. Dit kan onvoorspelbaar zijn of worden uitgelokt door prikkels zoals inspanning, emoties, omgevingsfactoren (bijvoorbeeld stof, temperatuur, infectie en/of koorts)


![](https://i.imgur.com/n75xJ8w.png)

#### Verschillende soorten mens-techniek relaties 
- Technologische meditatie: technologie bemiddelt en is niet-neutraal. Het maakt allerlei dingen mogelijk, maar bepaalt ook hoe dat contact er vervolgens uit ziet. 

- Relaties (iets kan ook onder meerdere relaties vallen): 
- **Inlijvingsrelatie**: uitbreiding van onze lichamelijkheid/reiken onze zintuigen door een voorwerp heen. Bijvoorbeeld: een bril, auto/fiets of rolstoel/rollator/scootmobiel. Je kan al zien/bewegen, maar het wordt nu versterkt. 
- **Versmeltingsrelatie**: technologie houdt iemand in leven; je kan geen onderscheid meer maken tussen wat de machine doet en wat de persoon zelf doet. Bijvoorbeeld: beademing of elektrische rolstoel (Stephen Hawking). 
- **Immersierelatie**: slimme technologieën, waarbij de omgeving dingen van ons gaat overnemen en zich met ons bemoeit. Bijvoorbeeld: slimme bedden die vallen voorkomen en virtual reality.
- **Alteriteitsrelatie**: techniek wordt gepersonifieerd. Technologie als een quasi-ander, waarmee we in contact treden en interactie hebben. Bijvoorbeeld: Google Home, morfinepomp (wanneer patiënt hem ziet 'als een vriend'), spraakcomputer. 
- **Achtergrondsrelatie**: de techniek is op de achtergrond van invloed. Bijvoorbeeld: een geluid die je op de achtergrond hoort. 
- **Hermeneutische relatie**: techniek die nog te interpreteren valt; je moet er nog wat mee. Bijvoorbeeld: een echo. 


De 'natuurlijke dood beweging' verweert zich tegen sterven en dood als technische problemen die alleen opgelost kunnen worden door dokters en in ziekenhuizen met behulp van technische middelen. Het verweert zich tegen een management van sterven waar mensen verdwijnen achter machines en sociaal geïsoleerd raken. Ze verzetten zich ook tegen situaties waarin het niet langer duidelijk is of mensen nog leven en al gestorven zijn en dat het actieve stoppen van technologieën nog de enige mogelijkheid is om mensen te laten sterven. 

Hoe sterven zou moeten plaatsvinden wordt sterk bepaald door het individuele recht op zelfbeschikking, twijfels over de medische autoriteit en een neiging om zo een typisch menselijke ervaring niet met technologie, maar juist met zorg en compassie te omgeven.

#### Perspectieven op hoop
3 perspectieven van Olsman: 
1. Realistische perspectief op hoop: 
	- Benadrukt realiteit en waarheid.
	- Voorkomt valse hoop door het vertellen van de waarheid. 
2. 2. Functionele perspectief op hoop: 
	- Coping met de impact van de ziekte centraal.
	- Hoop vormt een positieve houding en houvast (overeind blijven, je er doorheen slaan).
3. Narratieve perspectief op hoop:
	- Betekenis van hoop voor patiënten.
	- Wat is waardevol voor de patiënt en past bij zijn/haar levensverhaal?. 

**Mechanisme**: een constructie van onderling met elkaar verbonden onderdelen. Het geheel zorgt ervoor dat 'iets werkt'. Het mechanisme van hoop bestaat uit onderdelen die ervoor zorgen dat hoop ontstaat. 

**Biopsychosociale model**: 
- Het realistische perspectief kijkt naar het medisch-biologische aspect.
- Het functionele perspectief kijkt naar het psychosociale aspect.
- Het narratieve perspectief kijkt naar de betekenis, zingeving en persoonlijke interpretaties.


![](https://i.imgur.com/7YUGxGM.png)
