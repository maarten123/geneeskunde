---
{"publish":true,"path":"content/Theorie & mechanismen/Mechanismen/Genetische abnormaliteiten.md","permalink":"/content/theorie-and-mechanismen/mechanismen/genetische-abnormaliteiten/","title":"Abnormaliteiten","tags":["Klinische_genetica","Mechanismen"]}
---


>Je kunt de begrippen multifactoriële- en monogene aandoeningen, Robertoniaanse- en reciproke translocatie beschrijven en je kunt de samenhang van deze begrippen met fenotype en de gevolgen voor het nageslacht beargumenteren.

#### Numerieke abnormaliteiten

**Aneuploïdie**: het verlies of toevoeging van 1 of meer chromosomen.
**Polyploïdie**: toevoeging van 1 of meer complete haploïde complementen.
**Monosomie**: verlies van een single chromosoom.
**Trisomie**: het bestaan van een extra chromosoom. Dit komt door non-disjunctie: de chromosomen worden niet gescheiden.

#### Structurele abnormaliteiten

**Translocaties**: transfer van genetisch materiaal van één chromosoom naar de ander. Translocaties kunnen gebalanceerd en ongebalanceerd zijn. Bij een gebalanceerde translocatie gaat er geen DNA verloren.

1. **Reciproke translocatie**: minstens 2 chromosomen breken en wisselen de fragmenten uit. Het chromosoomaantal blijft 46.
2. **Robertsoniaanse translocatie**: er is een breuk van 2 acrocentrische chromosomen (nummer 13,14,15,21,22) op of dicht bij de centromeer. Hierdoor fuseren de lange armen (q) van de chromosomen: **centric fusion**. Het aantal chromosomen is dan 45.

- Acrocentrische chromosomen zijn chromosomen met een erg kleine p arm. Deze bevatten kopieën van rRNA en zijn daardoor niet erg belangrijk en zullen geen problemen opleveren als ze verdwijnen.
- Zowel de reciproke als de Robertsoniaanse translocatie zijn beide vormen van een gebalanceerde translocatie: er gaat geen DNA-materiaal verloren.
	- (N.B. Bij Robertsoniaanse translocatie verdwijnt de p arm, maar aangezien je daar genoeg informatie van hebt op andere chromosomen, spreken we nog steeds van een gebalanceerde translocatie)
- Dragers van gebalanceerde translocaties kunnen kinderen krijgen met ongebalanceerde veranderingen. Deze kinderen zijn vaak fysiek en mentaal gehandicapt.
![|400](https://i.imgur.com/xSRY9Ej.png)


**Chromosomale afwijkingen**
- **Deletie**: verlies van een deel van het chromosoom. Resulteert in monosomie van dat segment.
{ #a6d64f}

- **Inserties**: een segment van het ene chromosoom wordt ingevoegd bij een ander chromosoom.
- **Inversie**: 2-breaks reorganisatie, waarbij een single chromosoom segment is omgekeerd in positie.
- **Pericentrische inversie**: als het inversie segment het centromeer bevat.
- **Paracentrische inversie**: als de inversie maar één arm van het chromosoom bevat.
- **Ring chromosomen**: wanneer een breuk ontstaat aan beide armen van een chromosoom. Dit laat 'sticky' einden achter en de einden komen samen als een ring.
- **Isochromosomen**: verlies van één arm met duplicatie van de ander.

#### Overerving
- **Polygenen**: voor het tot stand komen van één kenmerk, zijn meerdere genen verantwoordelijk.
- **Pleiotropie**: één gen kan meer dan één fenotype teweegbrengen.
- **Heritabiliteit**: het aandeel van de fenotypische variatie in een populatie, die wordt bepaald door genetische variatie tussen individuen (laag wanneer omstandigheden in de populatie zeer sterk verschillen).
- **Penetrantie**: een statistisch begrip dat weergeeft hoe vaak het afwijkend fenotype wordt vastgesteld bij individuen met het afwijkend genotype.
- **Anticipatie**: een fenomeen waarbij de ernst van de verschijnselen in opeenvolgende generaties toeneemt.
- **Concordantie**: de mate waarin beide tweelingen van een paar zijn aangedaan.
- **Liability**: het totaal aantal risicofactoren voor een ziekte. Wil iemand aangedaan zijn, dan moet de liability over een bepaalde drempel heen, dit wordt de threshold genoemd. Bij een familiaire ziekte is er een hoger herhalingsrisico en het figuur verschuift dan naar rechts, waardoor er bij een bepaalde threshold waarde meer mensen aangedaan zijn.


> [!cite]- Symbolen stamboom
> ![](https://i.imgur.com/m2BHOKn.png)


