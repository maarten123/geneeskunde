---
{"publish":true,"path":"content/Ziektebeelden/Palpabele lymfeklier.md","permalink":"/content/ziektebeelden/palpabele-lymfeklier/","title":"Palpabele lymfeklier","tags":["Lymfadenopathie","Oncologie/Hemato-oncologie","Ziektebeeld"]}
---



#### Anamnese
- **Duur aanwezigheid, snelheid vd groei?**
	- Geen duidelijke verklaring -> verder onderzoek na 3-4 weken.
	- Langzame groei is meer verdacht voor een maligniteit. 
	- Bij mensen met hiv of na transplantatie kan een snelle groei juist verdacht zijn.
- **Pijn?** 
	- Pijn past meer bij een ontsteking, waarbij door snelle groei kapselrek optreedt. 
	- Het ontbreken van pijn bij naar de specialist verwezen patiënten, vergroot de kans op het bestaan van een maligniteit. 
	- Ook bij de ziekte van Hodgkin wordt echter pijn beschreven.
- **Infecties**
	- Symptomen die passen bij een virale of bacteriële infectie? 
		- Bij jonge kinderen is een recente bovensteluchtweginfectie een belangrijke voorspeller. 
		- De kans dat er dan sprake is van een ernstige aandoening (maligniteit of – nog zeldzamer – granulomateuze ontsteking bij afwijkingen in het immuunsysteem, waardoor infiltraten in verschillende organen ontstaan) is vrijwel nihil.
	- Is er sprake van **blootstelling aan bepaalde infecties**? Is de patiënt in de **tropen** geweest?
	- **Informatie over risico’s van besmetting**:
		- Zieke mensen in de omgeving van de patiënt (tuberculose);
		- Houden van jonge katten (kattenkrabziekte door bacterie en toxoplasmose door besmetting via de feces van katten);
		- Eten van rauw vlees (toxoplasma in filet americain) 
		- Risicogedrag (onbeschermde seks, intraveneus drugsgebruik of chronisch drugsgebruik): met grotere kans op het krijgen van een infectieziekte en met name hiv/aids. 
			- Bedenk dat de expositieanamnese hier niet altijd betrouwbaar is.
			- Hoewel de prevalentie van hiv in Nederland niet bijzonder hoog is, is de test goedkoop en simpel, en kunnen de consequenties van een niet of laat gestelde diagnose fataal zijn.
- **Overige symptomen**:
	- Koorts, nachtzweten, onverklaard gewichtsverlies: maligne aandoening of een systeemziekte (tuberculose); 
	- Gegeneraliseerde jeuk heeft een positief voorspellende waarde voor maligniteit bij verwezen patiënten.


Zijn er symptomen of klachten die een infectie, een verwonding of neoplasma in het betreffende gebied waarschijnlijk maken?

**Alarmsymptomen**
 - leeftijd >40 jaar
 - afwezigheid van pijn
 - grootte van de klier >1 cm
 - gegeneraliseerde jeuk
 - supraclaviculaire klier
 - zeer vaste consistentie

#### LO
**Is het een vergrote lymfeklier**?
- **Lokatie**: 
	- In het gebied waar lymfeklieren liggen?
	- Is het buiten de oppervlakkige lymfeklierstations die voor palpatie toegankelijk zijn dan is het in ieder geval wat anders.
	- In de oksels en liezen kunnen ontstoken zweetklieren en atheroomcysten voorkomen.
	- Submandibulaire klier of speekselklier?
	- Supraclaviculaire lymfeklieren zijn suspect voor maligniteit. 
		- Links supraclaviculair ligt een lymfeklier (de klier van Virchov) die van speciaal belang is, omdat deze in het drainagegebied van de ductus thoracicus ligt. 
		- Is deze lymfeklier pathologisch vergroot, dan moet worden gedacht aan metastasering van een tumor in een gebied waarbij de lymfogene drainage via de ductus thoracicus gaat (bijv. maag, galblaas, ovarium, pancreas, long en testis).Long- en borstkanker metastaseren vaak naar dezelfde zijde als de bron. Ook komen pathologische infraclaviculaire lymfeklieren zowel links als rechts voor.
- **Consistentie/bewegelijkheid**:
	- Als je de huid goed over de zwelling heen kunt schuiven ligt de zwelling niet in de huid.
	- *Zacht of week* aanvoelende lymfeklier is meestal onschuldig. 
	- *Zeer vaste* lymfeklieren berusten vaak op metastasering, maar vastheid komt ook voor bij bepaalde vormen van de ziekte van Hodgkin en granulomateuze ontstekingen.
	- *Rubberachtige consistentie* past meer bij maligne lymfoom en chronische leukemie.
- **Grootte**:
	- Zegt weinig over de ernst van de aandoening; alleen bij zeer grote klieren is de kans op een ernstige ziekte wel vergroot.
- **Pijn**: 
	- Pijn bij palpatie Duidt op een actieve ontsteking. 
	- Soms is de huid boven de lymfeklier rood en voelt warm aan. 
	- Als er fluctuatie is op te wekken, is er in het ontstekingsweefsel abcedering opgetreden.
- **Vergroeiingen**:
	- Vergrote lymfeklieren die onderling of met de huid zijn vergroeid, zijn verdacht voor een actieve infectie of een maligniteit.



Problemen in de huid: atheroomcyste, hydradenitits, fibroadenoom, speekselklierzwelling  
(submandibulair) hals: kieuwboogcyste. tumor uitgaande van de huid, onderhuidsvetweefsel: bijv.  
lipoom.

##### Lokalisatie

![|300](https://i.imgur.com/vZ8IfBd.png)

##### Tabel lokalisatie

| plaats                       | drainagegebied                                                                                                             | voorkomen   | mogelijke oorzaken                                                                                                                                                                             |
| ---------------------------- | -------------------------------------------------------------------------------------------------------------------------- | ----------- | ---------------------------------------------------------------------------------------------------------------------------------------------------------------------------------------------- |
| suboccipitaal                | hoofdhuid                                                                                                                  | vaak        | bijna altijd infectie in het KNO-gebied of van de hoofdhuid; toxoplasmose, zelden maligne                                                                                                      |
| preauriculair                | oogleden, conjunctiva, huid, slaap, gehoorgang                                                                             | soms        | vaak infectie van oog, oor, parotis, zelden maligne                                                                                                                                            |
| retroauriculair              | huid van gehoorgang, hoofdhuid                                                                                             | soms        | past ook bij rodehond                                                                                                                                                                          |
| submentaal                   | onderlip, mondbodem, tongpunt                                                                                              | soms        | infecties in de mond of tanden                                                                                                                                                                 |
| submandibulair               | tong, speekselklier, lip, mond, conjunctiva                                                                                | vaak        | heel vaak bij kinderen; meestal infectie in mond, keel of tanden, zelden maligne                                                                                                               |
| hals, anterieur/oppervlakkig | tonsillen, oor, parotis, schedel, nek, schildklier, mondholte, hypofarynx en larynx                                        | vaak        | bij gegeneraliseerde virusinfecties, bij kinderen soms lymphadenitis colli, door streptokok of stafylokok; kan abcederen                                                                       |
| posterieur/dieper            | huid van armen en thorax, diepe structuren: slokdarm secundair vanuit hogere stations                                      | vaak        | cave: solitaire klieren in de hals bij volwassene; mogelijk metastase van solide tumor in het hoofd-halsgebied of primair maligne lymfoom                                                      |
| laag cervicaal               | larynx en secundair vanuit mond-keelholte                                                                                  | zelden      | verdacht voor metastasering                                                                                                                                                                    |
| supraclaviculair             | schildklier rechts: mediastinum, longen en oesofagus links: thorax, buik, mammae, geslachtsorganen (via ductus thoracicus) | zelden      | verdacht voor metastasering; kan passen bij maligniteiten in long, maag, mamma, ovarium en prostaat                                                                                            |
| bij de elleboog              | mediale kant onderarm                                                                                                      | zeer zelden | ziekte van lymfeweefsel of bindweefsel van de onderarm                                                                                                                                         |
| oksels                       | arm, borstwand, mamma                                                                                                      | soms        | meestal t.g.v. infecties arm en hand als de klieren klein en losliggend zijn; kan echter ook passen bij gemetastaseerd mammacarcinoom of melanoom; bij ouderen wel verdacht voor metastasering |
| liezen                       | penis, scrotum, vulva, perineum, bilstreek, anus, onderste buikwand, navel, benen                                          | vaak        | vaak t.g.v. infecties of wondjes in been, voet of geslachtsdelen; soa’s; vaak palpabel zonder duidelijke oorzaak                                                                               |


#### DD

|            |            | Lokaal/regionaal                                                                        | Frequentie |                                                                                                       |     |
| ---------- | ---------- | --------------------------------------------------------------------------------------- | ---------- | ----------------------------------------------------------------------------------------------------- | --- |
| infectieus | viraal     | lokale virusinfectie, bijv. keelontsteking                                              | v          | allerlei virussen, waaronder mononucleosis infectiosa    (Epstein-Barr-virus), cytomegalovirus, _hiv_ | v   |
| ^^         | bacterieel | bij wondinfectie, _lymphadenitis colli, soa,_ kattenkrabziekte, andere lokale infecties | v          | tuberculose, cryptococcosis                                                                           | s   |
| ^^         | fungaal    |                                                                                         |            | coccidioïdomycose, histoplasmose                                                                      | z   |
| ^^         | parasitair |                                                                                         |            | toxoplasmose, filariasis, leishmaniasis, Schistosomiasis                                              | s   |
| maligniteit    |  | _in drainagegebied van primaire tumor_ | s | _Hodgkinlymfoom, non_\-_Hodgkin_\-_lymfoom, lymfatische leukemie, metastasen_                                                                   | s |
| systeemziekten |  | ziekte van Kikuchi                     | z | systemische lupus erythematosus (SLE), sarcoïdose, reumatoïde artitis, ziekte van Kawasaki, hemofagocytair syndroom (HLH), ziekte van Castleman | z |
| geneesmiddelen |  |                                        |   | fenytoïne, carbamazepine, allopurinol (vaak treden hierbij andere allergische verschijnselen op, zoals huiduitslag en artralgieën)              | z |


#### Aanvullend onderzoek
##### Hematologie

| aandoening                      | daarbij mogelijke hematologische afwijkingen                                 |
| ------------------------------- | ---------------------------------------------------------------------------- |
| infectie                        | BSE ↑, CRP leukocyten ↑, lymfocyten ↑of juist laagatypische lymfocyten (EBV) |
| chronische lymfatische leukemie | leukocyten ↑ (hoeft niet altijd)                                             |
| (non-)Hodgkin-lymfoom           | anemie, trombopenie, weinig erytrocyten, aanvankelijk veel leukocyten        |

##### Serologie en PCR-diagnostiek
- [[content/Ziektebeelden/Epstein-Barr-virus\|Epstein-Barr-virus]] (EBV) veroorzaakt 90 % van de ziektegevallen met [[content/Ziektebeelden/Mononucleosis infectiosa\|mononucleosis infectiosa]] en kan bevestigd worden door serologisch onderzoek.
- ls gouden standaard voor het vaststellen van een recente infectie geldt het aantreffen van een combinatie van IgM-antistoffen tegen bestanddelen van het kapsel en IgG-antistoffen tegen vroege antigenen, en de afwezigheid van anti-EBNA-titers (EBV-virus associated nuclear antigen).
- Het doen van een hiv-test bij een patiënt met vergrote klieren kan een goede aanvulling zijn.
##### Beeldvormende diagnostiek
- **X-thorax**: bij gegeneraliseerde lymfekliervergroting kan een X-thorax informatie geven over de mogelijke oorzaak.
	- Hiermee kunnen granulomateuze ontstekingen of (aanwijzingen voor) een maligniteit worden gezien. 
	- Een normale thoraxfoto bij volwassenen sluit een dergelijke aandoening echter niet uit.
-  **Echoscopie** geeft nauwkeurige informatie over de grootte van een klier en biedt ondersteuning bij het verrichten van een cytologische punctie; 
	- Bij mediastinale vergrote lymfeklieren worden vooral endo-echoscopie (EUS) enendobronchiale echoscopie (EBUS) hier vaak voor gebruikt.
- Verschillende andere beeldvormende technieken, zoals **CT-scans, PET-CT-scans, MRI-scans en doppleronderzoek** worden vaak gebruikt voor het in kaart brengen van uitgebreidheid van de ziekte of metastasering als eenmaal een diagnose gesteld is, of om de meest ‘hete’ klier voor een biopt op te zoeken. Over het algemeen zal dit gebeuren als de patiënt al is doorverwezen.
##### Pathologisch onderzoek
Een biopsie en histologisch onderzoek (bij voorkeur in overleg met een specialist, bijv. internist) wordt aangeraden bij:

- Patiënten met gegeneraliseerd vergrote lymfeklieren bij wie de eerste onderzoeken niet-diagnostisch zijn en/of patiënten met andere alarmsignalen;
- Patiënten met een persisterende lokaal vergrote lymfeklier bij wie de initiële onderzoeken niet conclusief zijn en de kans op een maligniteit hoog is;
- Patiënten die zich uitsluitend presenteren met cervicaal vergrote lymfeklieren (of nekmassa) met een verhoogde kans op een maligniteit. Overweeg om deze patiënten te verwijzen voor evaluatie van het strottenhoofd, de tongbasis en de keelholte.

##### Cytologie
- Een cytologische punctie is patiëntvriendelijker dan een biopsie; 
	- het is weinig pijnlijk en nauwelijks ingrijpend en het resultaat is snel beschikbaar. 
- Als er een infectie wordt gevonden, kan een kweek worden ingezet (bijvoorbeeld op tuberculose). 


#####  Histologie (biopsie)
- Voor het diagnosticeren van een Hodgkin- of non-Hodgkin-lymfoom moet altijd een biopsie verricht worden. 
- Een biopsie wordt, als er sprake is van gegeneraliseerde lymfekliervergroting, bij voorkeur niet uit oksel- en liesklieren genomen omdat daarin veel reactief weefsel wordt aangetroffen.