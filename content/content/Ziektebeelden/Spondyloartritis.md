---
{"publish":true,"path":"content/Ziektebeelden/Spondyloartritis.md","permalink":"/content/ziektebeelden/spondyloartritis/","title":"Spondyloartritis","tags":["Reumatologie","Ziektebeeld"]}
---



Spondyloartritis (SpA) is een verzamelterm voor een min of meer **heterogene groep ziektebeelden** die gekenmerkt worden door:

1. Ontsteking van het axiale skelet (sacro-iliitis en spondylitis);
2. Perifere (niet-axiale, niet de wervelkolom betreffende) artritis, meestal asymmetrisch en van grote gewrichten.
3. Extra-articulaire manifestaties zoals enthesitis, oogontstekingen zoals uveïtis en conjunctivitis, en mucocutane afwijkingen zoals balanitis en psoriasis

Op reumatoïde artritis na, is SpA de meest voorkomende inflammatoire aandoening van het bewegingsapparaat.

### 1  Rugpijn
#### 1.1  Inflammatoire rugpijn
**Kenmerken inflammatoire rugpijn:**

-   Leeftijd: <45 jaar;
-   Begin: ontstaat vaak sluipend;
-   Duur: >3 maanden;
-   Rust: toename van klachten;
-   Beweging: afname van klachten;
-   Langdurige ochtendstijfheid;
-   Toename van pijn in de nachten en ochtenden;

Een van de kenmerken van **axiale spondyloartritis** is de ontsteking van het axiale skelet. Dit leidt meestal tot inflammatoire rugpijn.

#### 1.2  DD Rugpijn

**Voorbeelden van aandoeningen die zich kunnen uiten met rugpijn:**[^1]
- **Inflammatoir**: axiale spondyloartritis;
- **Infectieus**: bacteriële spondylodiscitis;
- **Degeneratief**: spondylartrose;
- **Metabool**: osteoporotische inzakkingsfractuur;
- **Circulatoir**: aneurysma dissecans;
- **Neoplastisch**: botmetastasen, multipel myeloom;
- **Functioneel**: [[content/Klachten/Aspecifieke rugpijn\|aspecifieke rugpijn]];

### 2  Indeling spondyloartritis
De indeling van SpA en de naamgeving die hieraan gekoppeld is, is recentelijk gewijzigd. Dit kan voor jou verwarrend zijn. In de meeste leerboeken worden namelijk de oude termen nog gebruikt. Je ziet in de afbeelding de <mark style="background: #FF5582A6;">oude</mark> en <mark style="background: #BBFABBA6;">nieuwe</mark> naamgeving naast elkaar. De oude indeling is ingedeeld naar ziektebeeld, terwijl de nieuwe indeling is ingedeeld naar de klinische presentatie.

Het voordeel van deze nieuwe indeling is dat het ook vroege vormen van SpA omvat, zoals niet-radiologische axiale SpA.

![](https://i.imgur.com/1yAiILN.png)
#### 2.1  Axiale SpA (Spondylitis ankylopoetica - ziekte van Bechterew)
- Radiologische axiale SpA: sacro-iliitis te zien op bekkenfoto;
	- Karakteristieke röntgenologische afwijkingen aan de wervelkolom zijn squaring van wervels en brugvorming tussen de wervels (syndesmofyten: bamboo spine).
	- ![|100](https://i.imgur.com/xOMgbJI.png)
- Niet radiologische axiale SpA: 
	- Nog geen afwijkingen van axiale/SI-gewrichten te zien;
	- Ontstaan vóór een leeftijd van 45 jaar;
	- Aantal kenmerken van spondyloartritis heeft, zoals inflammatoire rugpijn, een positieve familieanamnese voor spondyloartritis, uveitis anterior of psoriasis;
	- **Afwijkingen op MRI**: bilateraal oedeem van het os sacrum en os ilium rond beide SI-gewrichten;
	- HLA-B27-positief + klinische criteria;

#### 2.2  Perifere SpA
- Centraal gelegen grote gewrichten (heupen en schouders).

  
Als bij patiënten met een aan spondyloartritis-gerelateerd ziektebeeld de rugklachten niet primair op de voorgrond staan en er is artritis, dactylitis of enthesitis, kan er sprake zijn van perifere spondyloartritis

4. Wat zijn de twee voorkeurslocaties van een enthesitis bij SpA?

5. Welke micro-organismen zijn geassocieerd met een perifere SpA secundair aan infectie? Wat voor klachten kunnen deze micro-organismen geven?

6. Heeft antibiotica effect op het beloop van de artritis bij een perifere SpA secundair aan infectie? Motiveer je antwoord.
7. Wat is een dactylitis? Bij welk ziektebeeld uit de SpA-groep komt dit vooral voor?

8. Welke nagelafwijkingen kunnen worden gezien bij perifere SpA bij psoriasis?

9. Hoeveel % van de patiënten met psoriasis krijgt een SpA? Is psoriasis altijd aanwezig bij diagnose? 

10. Komt SpA vaker voor bij de ziekte van Crohn of bij colitis ulcerosa?

11. Hoe behandel je een SpA? Wat is het verschil in behandeling tussen axiale en perifere SpA?



### 3  Pathofysiologische mechanismen
**Artritis door en bij infecties**
Er zijn verschillende vormen van artritis die ontstaan **door een infectie** en **bij een infectie elders in het lichaam**. Dit kan verwarrend zijn; daarom gaan we hier dieper in op de pathofysiologische mechanismen. Voorbeelden van deze verschillende vormen van artritis zijn:

-   Perifere spondyloartritis secundair aan infectie (reactieve artritis)
-   Poststreptococcen artritis (reactieve artritis)
-   Septische artritis
-   Virale artritis

#### 3.1  Perifere SpA secundair aan infectie
Perifere SpA secundair aan infectie (reactieve artritis) is een steriele artritis die ontstaat **als reactie op een bacteriële infectie elders in het lichaam** (soa's en darminfecties). De artritis ontstaat meestal binnen 2-3 weken na het doormaken van de infectie. De bacterië bevindt zich dus niet in het gewricht!

Het pathofysiologisch mechanisme berust op verwantschap tussen menselijke antigenen en antigenen van de bacterie. De antistoffen gericht tegen de bacterie hebben ook affiniteit voor de menselijke antigenen (**kruisreactiviteit**). De antistoffen bereiken het synovium via de bloedtoevoer, binden aan menselijke antigenen in het gewricht en veroorzaken inflammatie/artritis.

**Mechanisme**
1. Er is sprake van een enterocolitis (darminfectie) op basis van de Salmonella bacterie.
2. Er worden antistoffen geproduceerd gericht tegen de Salmonella bacterie.
3. De antistoffen gericht tegen de salmonella bacterie hebben ook affiniteit voor menselijke antigenen (kruisreactiviteit). De antistoffen bereiken het synovium via de bloedbaan, binden vervolgens aan menselijke antigenen in het gewricht en veroorzaken hierdoor inflammatie/artritis. Meestal ontstaat er een asymmetrische oligoartritis van grote gewrichten.

#### 3.2  Poststreptococcen artritis
 - Steriele artritis;
 - Ontstaat meestal binnen 2-3 weken ontstaat **na het doormaken van een streptococcen infectie elders in het lichaam** (streptococcen tonsillitis of faryngitis). 
 - *Steriel*: de streptococcen bevinden zich dus niet in het gewricht!

Het pathofysiologisch mechanisme berust op **kruisreactiviteit** en is vergelijkbaar met de perifere SpA secundair aan infectie.

> [!NOTE]- Verschil tussen poststreptococcen artritis en perifere SpA secundair aan infectie
> - Poststreptococcen artritis is niet geassocieerd met HLA-B27;
> 	- Geeft meestal klinisch beeld van een polyartritis. 
> - Daarentegen is perifere SpA secundair aan infectie wel geassocieerd met HLA-B27;
> 	- Meestal het klinische beeld van een asymmetrische oligoartritis van grote gewrichten.

**Mechanisme**
1. Er is sprake van een tonsillitis op basis van een streptokok.
2. Er worden antistoffen geproduceerd gericht tegen de streptokok.
3. De antistoffen gericht tegen de streptokok hebben ook affiniteit voor menselijke antigenen (kruisreactiviteit). De antistoffen bereiken het synovium via de bloedbaan, binden vervolgens aan menselijke antigenen in het gewricht en veroorzaken hierdoor inflammatie/artritis. Meestal ontstaat er een polyartritis.

#### 3.3  Septische artritis
Septische artritis is een artritis die ontstaat door **de aanwezigheid van** **micro-organismen in het gewricht**. Meestal is er sprake van een bacteriële verwekker. De bacteriën kunnen op 2 manieren in het gewricht terechtkomen:

1. Indirect: hematogene verspreiding (bacteriëmie) vanuit een bacteriële infectiehaard elders in het lichaam. Deze indirecte manier komt het vaakst voor. De meest voorkomende verwekkers zijn S. aureus en streptococcen. 
2.  Direct: penetrerend letsel, na gewrichtspunctie of gewrichtsoperatie

Een septische artritis geeft meestal het beeld van een monoartritis. [^2]

**Mechanisme**
1. Er is sprake van een pneumonie op basis van een streptokok.
2. De streptokokken kunnen in de bloedbaan terechtkomen (bacteriëmie).
3. Via de bloedbaan bereiken de streptokokken het synovium. De streptokokken verplaatsen zich vanuit het synovium naar de gewrichtsholte en veroorzaken inflammatie/artritis. Meestal is er sprake van een monoartritis.

#### 3.4  Virale artritis
Virale artritis is een steriële artritis die ontstaat **tijdens een virale infectie elders in het lichaam**, bijvoorbeeld tijdens een parvovirus B19-infectie. Het virus bevindt zich dus niet in het gewricht!

Hoe de artritis precies ontstaat, is nog niet volledig duidelijk. Een mogelijke verklaring voor het ontstaan van de artritis is de vorming van immuuncomplexen (antistoffen gekoppeld aan antigenen) die vervolgens neerslaan in een gewricht. Dit leidt tot activatie van het complementsysteem en dus tot inflammatie/artritis. 

De meeste virale infecties geven echter klachten van artralgie (pijn in het gewricht) zonder evidente artritis. Als er toch sprake is van artritis, is het meestal een polyartritis. [^2]




[^1]: [[Nek en rugpijn\|Nek en rugpijn]]
[^2]: [[content/Ziektebeelden/Reumatologie - patroonherkenning\|Reumatologie - patroonherkenning]]