---
{"publish":true,"path":"content/Ziektebeelden/Ablatio retinae.md","permalink":"/content/ziektebeelden/ablatio-retinae/","title":"Ablatio retinae","tags":["Ziektebeeld","Oogheelkunde/Degeneratief","Oogheelkunde/Netvlies"]}
---





### **Ablatio retinae**

Het glasvocht ligt tegen het netvlies aan. Het glasvocht kan op de ene plaats sterker aan het netvlies vastgehecht zitten dan op de andere plaats. Tijdens het loslaten van het glasvocht kan er daardoor een scheurtje in het netvlies ontstaan. Dit noemt men een netvliesscheur. Onder de scheur kan glasvocht terecht komen. Dit vocht hoopt zich dan op tussen de laag van het neuro-epitheel en het pigmentblad van het netvlies. Hierdoor kan de retina losraken van haar onderlaag en ontstaat er een netvliesloslating.

**Symptomen bij een ablatio retinae**:

-   Lichtflitsen
-   Mouches volantes
-   Gezichtsvelduitval die zich van perifeer naar centraal uitbreidt. Kenmerkend is een gordijn dat dicht gaat.
-   Pijnloos


Snelle diagnose en behandeling kan verder visusverlies voorkomen!

**Risicofactoren ablatio retinae**:

-   Hoge myopie
-   Netvliesloslating in het andere oog
-   Na een oogoperatie, met name na een staaroperatie
-   Familiaire belasting
-   Na een trauma van het hoofd of het oog

**Behandelingsopties**

-   Laserbehandeling
-   Operatie
    -   Vitrectomie
        
        De meest gekozen procedure is een vitrectomie.
        
        -   Hierbij wordt eerst het glasvocht verwijderd, waardoor de tractie op de retina verdwijnt.
        -   De netvliesscheurtjes worden behandeld met een laser.
        -   Tot slot wordt de glasvochtruimte gevuld met gas of olie om het netvlies op zijn plaats te houden.
        -   Op deze manier kan het netvlies weer vastgroeien aan zijn onderlaag.

