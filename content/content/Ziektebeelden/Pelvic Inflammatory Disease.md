---
{"publish":true,"path":"content/Ziektebeelden/Pelvic Inflammatory Disease.md","permalink":"/content/ziektebeelden/pelvic-inflammatory-disease/","title":"Pelvic Inflammatory Disease","tags":["Gynaecologie","Ziektebeeld"]}
---



Pelvic inflammatory disease (PID) is een ontsteking in het kleine bekken als gevolg van het opstijgen van bacteriën vanuit de vagina en de endocervix naar het endometrium, de tubae en de ovaria, die zich kan uitbreiden naar het peritoneum.

### Pathogenese

- Het in het cervixkanaal aanwezige slijm vormt normaliter een barrière tegen opstijgende genitale infecties.
- Maar ook onder fysiologische omstandigheden is mogelijk dat micro-organismen opstijgen vanuit de lagere tractus genitalis door de cervix naar het endometrium, de tubae en de buikholte.
- Of de opstijgende bacteriën leiden tot PID hangt af van de hoeveelheid bacteriën, hun virulentie en lokale afweermechanismen.
- PID kan veroorzaakt worden door een soa (*Chlamydia* of gonorroe) en door een scala van andere verwekkers.

### **Symptomen**

- Niet-acute pijn in de onderbuik
- Opdruk- of slingerpijn bij vaginaal toucher
- Pijnlijke of gezwollen adnexen

### Complicaties

- Op langere termijn hebben vrouwen met PID een verhoogde kans op infertiliteit, buitenbaarmoederlijke zwangerschap ([[content/Ziektebeelden/EUG\|EUG]]), nogmaals doormaken van een PID en chronische pijn in de onderbuik. Bij vrouwen die in het ziekenhuis werden behandeld voor een eerste PID was de kans op complicatiesop langere termijn:
    - recidief PID (14-21%)
    - chronische pijn in de onderbuik (13-43%)
    - infertiliteit (10-25%;)
    - op EUG (9%)

### Diagnose

- Overweeg laagdrempelig de diagnose PID bij:
    - Pijn in de onderbuik, bij bekkenpijn plus gevoelige en/of vergrote adnexen, en bij pijn tijdens gynaecologisch onderzoek, als een andere oorzaak voor de klachten niet waarschijnlijk lijkt.
- De diagnose wordt waarschijnlijker naarmate meer kenmerken positief zijn:
    - koorts (temperatuur > 38 °C)
    - meer dan normale, of purulente of mucopurulente vaginale afscheiding
    - CRP > 10 mg/l, maar een laag CRP sluit PID niet uit
    - verhoogde kans op een soa
    - soa in de voorgeschiedenis