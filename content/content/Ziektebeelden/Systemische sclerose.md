---
{"publish":true,"path":"content/Ziektebeelden/Systemische sclerose.md","permalink":"/content/ziektebeelden/systemische-sclerose/","title":"Systemische sclerose","tags":["Reumatologie","Ziektebeeld"]}
---


Systemische sclerose is een zeldzame, systemische auto-immuunaandoening die wordt gekenmerkt door **inflammatie**, **vasculopathie** en **fibrosering** van de **huid** en **inwendige organen**.

#### Symptomen

|      | Huid  | Systemische klachten | Gewrichten | 
|:-----|:-----| :----| :----|
| **Diffuse cutane systemische sclerose**     | Verdikking van de huid over romp, gezicht en extremiteiten  | Myocarditis, pericardiale effusie, interstitiële pulmonaire fibrose    | Arthralgie, myalgie, polyartritis, stijfheid, spierzwakte |
| **Gelimiteerde cutane systemische sclerose: o.a. CREST-syndroom** | Huidafwijkingen aan de distale extremiteiten: </br> - calcinosis cutis </br> - raynaudfenomeen  </br> - sclerodactylie </br> - teleangiëctasieën | Oesofagus motiliteitsstoornis |
| **Sclerodermie sine scleroderma**     |  Geen huidafwijkingen  |Typische afwijkingen aan interne organen |
| **Morphaea** | Lokale huidverdikking |

![|350](https://i.imgur.com/CQStesS.png)

##### Huid
- **[[content/Ziektebeelden/Fenomeen van Raynaud\|Fenomeen van Raynaud]]**
	- Vaak de eerste klacht;
	- Kan jarenlang de enige klacht zijn;
	- Micro- en macrovasculopathiën kunnen de perfusie verminderen;
		- Kan leiden tot:
			- Digitale ulcera;
			- Littekenvorming (pitting-scars);
			- Uiteindelijk verlies van vingers of van delen hiervan.
- **Verdikking, verharding en verstrakking van de huid**
	- Begint meestal bij de vingers (sclerodactylie);
	- Kan zich uitbreiden over de armen, romp, en het gezicht. In ergere gevallen is het hele lichaamsoppervlak aangedaan;
- **Depigmentaties** en **teleangiëctasieën** te zien. 


##### GI - stelsel
- Motiliteitsstoornissen van de slokdarm: slikklachten;
- Fibrosering van de dikke en de dunne darm voor (komt minder vaak voor); 
	- Buikkrampen;
	- Malabsorptiesyndroom secundair aan intestinale pseudo-obstructie en bacteriële overgroei;
##### Cardiaal en respiratoir
- Longfibrose of pulmonale arteriële hypertensie:
	- Kortademigheid;
	- Deze complicaties kunnen een snel, progressief en fataal verloop hebben. 
- Fibrose van de hartspier, met hartfunctiestoornissen als gevolg, is relatief zeldzaam
##### Overige complicaties
- Renale hypertensieve crisis

#### Aanvullend onderzoek en diagnose
- Antinucleaire antistoffen bij 90% van de patiënten;
- Specifieke antitopo-isomerase-1-antilichamen (Scl-70) bij 50%;
- Patiënten met het CREST-syndroom hebben in 60% van de gevallen verhoogde serumtiters van anticentromeerantilichamen;

> [!Summary]- Overig aanvullend onderzoek
> Door middel van nagelriemcapillaroscopie kunnen de kleine bloedvaatjes (capillairen) van de nagelriem in beeld worden gebracht. Afwijkende morfologie van de capillairen, zoals desorganisatie van de capillaire architectuur, irregulaire verwijding van de capillaire lissen en vermindering van de capillaire dichtheid met avasculaire gebieden, is geassocieerd met de ernst van de slerodermie. Met hulp van aanvullend beeldvormend en functieonderzoek wordt de uitbreiding van het ziekteproces vastgesteld.

#### Pathofysiologie
De oorzaak van sclerodermie is onbekend. De opvallendste histologische veranderingen omvatten endotheelcelproliferatie met gestoorde microcirculatie en een overvloedige collageensynthese. Mede door de aanwezigheid van autoantilichamen wordt verondersteld dat hieraan een auto-immuunproces ten grondslag ligt. Aangezien sclerodermie een zeldzame aandoening is met vele, heterogene uitingsvormen, is goed gecontroleerd onderzoek schaars.

#### Behandeling

Effectieve behandelingen zijn mogelijk D-penicillamine, ciclosporine, methotrexaat, prednison en imatinib. Symptomatische therapie is geïndiceerd voor het raynaudfenomeen, de gestoorde darmperistaltiek en circulatiestoornissen. Antihypertensieve therapie, vooral met ACE-remmers, is levensreddend bij een hypertensieve crisis. Voor de behandeling van pulmonale arteriële hypertensie zijn nieuwe middelen beschikbaar gekomen (prostacyclineanaloga zoals epoprostenol en endothelinereceptorantagonisten zoals bosentan). Met oefentherapie wordt getracht contractuurvorming te voorkomen. De levensverwachting is afhankelijk van de betrokkenheid van inwendige organen. In de groep patiënten bij wie hart, longen, nieren en darmen zijn aangetast, is de mortaliteit hoog.