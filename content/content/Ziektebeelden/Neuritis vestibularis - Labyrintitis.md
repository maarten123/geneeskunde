---
{"publish":true,"path":"content/Ziektebeelden/Neuritis vestibularis - Labyrintitis.md","permalink":"/content/ziektebeelden/neuritis-vestibularis-labyrintitis/","title":"Neuritis vestibularis - Labyrintitis","tags":["KNO/Vestibulologie","Ziektebeeld"]}
---



### Achtergrond

- **Kenmerken neuritis vestibularis**:
	- Constant aanwezige heftige draaiduizeligheid met vegetatieve klachten zoals:
		- Misselijkheid en braken gedurende enkele dagen.
		- Komt door acute, geïsoleerde, eenzijdige vestibulaire uitval.
	- Bij **neuritis vestibularis** treden geen gehoorstoornissen of neurologische uitvalsverschijnselen op.
	- De duizeligheid is vaak zo heftig dat de patiënt met gesloten ogen in bed ligt, omdat bij elke beweging de duizeligheid en het braken toenemen.
- **Kenmerken labyrintitis**:
	- Wanneer de klachten van neuritis vestibularis samengaan met klachten van het gehoor, zoals oorsuizen of gehoorverlies, is er sprake van een _labyrintitis_. 
	- Het onderscheid tussen labyrintitis, een 1e aanval van de ziekte van Ménière of een herseninfarct of -bloeding kan soms lastig zijn.
	- De klachten doven meestal na enkele dagen tot weken geleidelijk uit, maar het is ook mogelijk dat er lichte duizeligheidsklachten blijven bestaan. 
	- Sommige patiënten houden als gevolg van vestibulaire uitval langdurig evenwichtsklachten.
#### Pathofysiologie

- Neuritis vestibularis wordt gezien als een neuropathie waarvan de oorzaak onbekend is. Er is een associatie met het vóórkomen van infecties, vooral van de luchtwegen.

#### Epidemiologie
- De voorkeursleeftijd is 20 tot 60 jaar.
### Klinisch
- _Neuritis vestibularis/labyrintitis_: 
	- Constant aanwezige draaiduizeligheid gedurende enkele dagen met vegetatieve klachten
	- **Labyrintitis**:
		- Klachten van het gehoor, zoals oorsuizen of gehoorverlies, 
		- Een positieve HIT bevestigt de diagnose.

#### Anamnese

- **Duur**: Uren - dagen.
- **Neuritis vestibularis**
	- Geeft geen gehoorverlies.
	- Geeft geen tinnitus.
- **Labyrintitis**
	- Wel tinnitus;
	- Wel gehoorverlies;
- Gaat doorgaans gepaard met misselijkheid en braken.

#### Lichamelijk onderzoek

Nystagmus onderdrukt door fixatie, nystagmus naar links met valneiging naar rechts, geen gehoorverlies

-   Verricht een _Head Impulse Test (HIT)_ uitsluitend bij _acuut ontstane, ten tijde van het onderzoek duidelijk constant aanwezige_ draaiduizeligheidsklachten _zonder begeleidende neurologische klachten_ of bevindingen, waarbij er _twijfel_ is tussen een centrale en vestibulaire oorzaak (zie Details).
    -   _Uitvoering_: vraag de patiënt de ogen te fixeren, bijvoorbeeld op de neus van de arts. Beweeg het hoofd van de patiënt daarna naar links en plotseling terug naar het midden; herhaal dit daarna voor de rechterzijde.
    -   _Positieve test_: de test is positief wanneer de ogen van de patiënt eerst meebewegen in de richting van de zijdelingse beweging en vervolgens compensatoir ‘herfixeren’. Dit bevestigt een perifere oorzaak.
    -   _Negatieve test_: indien de patiënt de ogen wel kan fixeren, is de test negatief. Dit kan wijzen op een centrale oorzaak en leidt daarmee meestal tot overleg met een neuroloog en/of een (spoed)verwijzing.

#### Behandeling

Overweeg bij ernstige misselijkheid en braken _anti-emetica_ (_metoclopramide_ of domperidon) kortdurend voor te schrijven in verband met de kans op neurologische en andere bijwerkingen.
- Metoclopramide, 1 tablet of zetpil, maximaal 3 dd 10 mg; minimaal 6 uur tussen 2 doses; behandel maximaal 5 dagen. Bij eGFR < 50 ml/min: geef domperidon of maximaal 3 dd 5 mg metoclopramide.
 - Contra-indicaties: levodopa en andere dopamineagonisten, ziekte van Parkinson, epilepsie.
 - Interactie: SSRI-gebruik, gebruik van dopamineagonisten.
 - Bijwerkingen: extrapiramidale stoornissen (vaak).
- Domperidon, 1 tablet, maximaal 3 dd 10 mg; behandel maximaal 5 dagen.
 - Contra-indicaties: bestaande verlengde QT-tijd, hartritmestoornissen en leverfunctiestoornissen, bestaande elektrolytenstoornissen (hyperkaliëmie, hypomagnesiëmie).
 - Interactie: gebruik van middelen die verlenging van QT-tijd kunnen geven.
 - Bijwerkingen: hartritmestoornissen (zelden), extrapiramidale verschijnselen (soms).

##### Niet aanbevolen
- We bevelen behandeling met _antivertigomedicatie_ (zoals _bètahistine, flunarizine_ of _cinnarizine_) niet aan, omdat de effectiviteit van deze middelen bij duizeligheid niet is aangetoond (zie Details).
- Behandeling met _corticosteroïden_ wordt niet geadviseerd, omdat de effectiviteit onvoldoende is aangetoond (zie Details).

