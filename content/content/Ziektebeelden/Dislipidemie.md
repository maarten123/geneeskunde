---
{"publish":true,"path":"content/Ziektebeelden/Dislipidemie.md","permalink":"/content/ziektebeelden/dislipidemie/","title":"Dislipidemie","tags":["Eerstelijnsgeneeskunde","CVRM","Ziektebeeld"]}
---


### **Anamnese**

- Roken, voeding (in het bijzonder zout en verzadigde vetzuren), alcoholgebruik en lichamelijke activiteit.
- Eerder vastgestelde hart- en vaatziekten, DM, chronische nierschade, RA, artritis psoriatica, COPD, jicht, ankyloserende spondylitis, kanker in het verleden, hiv-infectie, inflammatoire darmziekten en pre-eclampsie of zwangerschapshypertensie in de voorgeschiedenis;
- **Belaste familieanamnese voor premature hart- en vaatziekten** (een eerstegraads mannelijk familielid ≤ 55 jaar of eerstegraads vrouwelijk familielid ≤ 65 jaar);
- **Psychosociale risicofactoren**: lage sociaaleconomische status, stress op het werk en in het gezin, sociale isolatie, psychiatrische aandoening;
- **Secundaire oorzaken (circa 5-15%) van een verhoogde bloeddruk**: zout, drop, NSAID’s, orale anticonceptiva, drugs (amfetamine, cocaïne), slaapapneusyndroom.

![](https://i.imgur.com/cx2o3Fk.png)
Het SCORE-systeem is alleen te gebruiken bij personen die nog niet medicamenteus worden behandeld.

### LO

Berekenen BMI:

$$ \frac{Gewicht \ (Kg)}{Lengte \ (m)^2} $$

**Bloedonderzoek CVRM**

- Lipidenprofiel
	 - LDL-cholesterol
	 - HDL-cholesterol
	 - Totaal cholesterol
	 - Triglyceriden
- Glucose
- Creatinine/eGFR
- Albumine-creatinineratio

Niet meer nodig is dat de patiënt nuchter is als het traditionele lipiden- en lipoproteïneprofiel wordt bepaald. De normaalwaarden die (na deze aanpassing) zijn hiervoor iets aangepast. Wanneer de niet-nuchtere triglyceriden > 5 mmol/l is, dan wordt aanbevolen om nuchter triglyceriden te meten.


### Familiaire hypercholesterolemie
**Epidemiologie**
Er zijn ongeveer 40.000 patiënten in Nederland. Prevalentie van heterozygote vorm is 1 op de 450.

**Erfelijkheid**
Het is een autosomale dominante aandoening van een mutatie in het LDL-receptor gen waardoor er verhoogde plasma LDL waarden worden. Patiënten met FH hebben een sterk verhoogd risico op het krijgen van hart en vaatziekten op relatief jonge leeftijd.

Stap 1 **Criteria**
_Bij aanwezigheid van 1 van de volgende criteria vermoeden voor FH:_

- Een onbehandelde LDL-cholesterolwaarde hoger dan 5,0 mmol/l
- Onbehandelde totaal- cholesterolwaarde hoger dan 8,0 mmol/l (TC).
- Indien de onbehandelde cholesterolwaarde niet (meer) bekend is, kan de LDL-cholesterolwaarde berekend worden met behulp van tabel
- Geadviseerd wordt dit te doen bij behandelde totaal-cholesterolwaarden vanaf 5,0 mmol/l. Eventueel kan men cholesterolverlagende medicatie gedurende vier weken stoppen en vervolgens de onbehandelde cholesterolwaarde bepalen;
- Een uiting van hart- en vaatziekte bij de patiënt zelf voor het 60e levensjaar;
- Arcus lipoides voor het 45e levensjaar
- **Xanthelasma palpebrarum en xanthoma tendineum**:
	- Xanthomen zijn vetophopingen in de huid.
		- ![|100](https://i.imgur.com/ArK0fa8.png)
	- Ze zijn zichtbaar als gele of oranjegele bultjes of plakkaten.
	- Xanthoma tendineum zijn vetophopingen in de peesschede, met name rond de strekpezen van de handen en voeten en rond de achillespees.
	- Beide fenomenen komen voor bij **familiaire hypercholesterolemie.**

- **Stap 2 – Completering van het FH-risicoprofiel**
	- het uitvragen van de items uit de familieanamnese en de medische voorgeschiedenis die genoemd zijn in tabel 1;
	- lichamelijk onderzoek naar aanwezigheid van peesxanthomen op de achillespees en op de strekpezen van de handen, en van een arcus lipoides;
	- laboratoriumonderzoek bestaande uit nuchtere bepaling van het totaal-choles- terolgehalte, het HDL-cholesterolgehalte en triglyceriden, waarbij het door het laboratorium berekende LDL-cholesterolgehalte wordt
	- Als het FH-risicoprofiel gecompleteerd is, berekent de huisarts de score van de patiënt met behulp van tabel Bij een score van 6 of meer komt de patiënt in aanmerking voor DNA-diagnostiek. Bij een score van minder dan 6 is DNA-diagnostiek niet geïndiceerd.
	- Uitsluiting van secundaire vormen van hyperlipidemie bepalen glucosegehalte, de TSH, ALAT of γ-GT bepaald ter uitsluiting van diabetes, hypothyreoïdie en leverfunctiestoornissen
	- Gebruik van de tabel is ook onbetrouwbaar indien de patiënt overmatig alcohol gebruikt of lijdt aan een nefrotisch syndroom
	- Bij aanwijzingen voor een secundaire hyperlipidemie moet eerst de onderliggende aandoening worden opgespoord en zo mogelijk worden
- **Stap 3 – Aanvragen van DNA-diagnostiek**
- **Stap 4 - Richtlijnen behandeling**: primair wordt ernaar gestreefd het LDL-cholesterolgehalte te verlagen en daarnaast de overige risicofactoren voor HVZ – zoals roken, verhoogde bloeddruk en hyperglykemie – gunstig te beïnvloeden.
### Normaalwaarden

| Labwaarden         | Normaalwaarden   |
| ------------------ | ---------------- |
| eGFR               | 60 ml/min/1,73m2 |
| Glucose nuchter    | 3,5–6.0 mmol/l   |
| TC/HDL ratio       | < 8              |
| Totaal cholesterol | 1,5-6,5 mmol/l   |
| HDL                | 0,9-1,70 mmol/l  |
| LDL                | 2,0-4,5 mmol/l   |
| Triglyceriden      | 0,6-2,2 mmol/l   |


## Beleid

-   **Leefstijladvies**
	 - Niet roken en meeroken vermijden (zie de NHG-Behandelrichtlijn Stoppen met roken);
	 - Voldoende bewegen: ten minste 150 minuten per week matig intensieve inspanning, zoals wandelen en fietsen, verspreid over diverse dagen; voorkom meer dan acht uur per dag te zitten. Daarnaast ten minste tweemaal per week spier- en botversterkende activiteiten verrichten, zoals traplopen, springen of tuinieren, voor ouderen gecombineerd met balansoefeningen;
	 - Streven naar een gezond gewicht: BMI 20 tot 25;
	 - Gezond eten volgens de Schijf van Vijf van het Voedingscentrum;
	 - Stress proberen te voorkomen.
	 - Het gebruik van voedingsstofsupplementen is niet nodig bij gezonde voeding, behalve voor mensen die tot een specifieke groep behoren waarvoor een suppletieadvies geldt.

**Wat wordt geadviseerd aan minimale beweging in een week?**

- Wekelijks ten minste twee en een half uur matig intensief moeten bewegen en kinderen dagelijks minstens een uur.
- Ook worden voor beide groepen spier- en botversterkende activiteiten aanbevolen.
- Lichaamsbeweging verlaagt over het algemeen het LDL gehalte en kan het HDL laten stijgen.

**Roken en cholesterol**
- Door roken wordt de spiegel van het zogenoemde ‘_high-density_-lipoproteïnecholesterol' (HDL cholesterol, ofwel het ‘goede' cholesterol) verlaagd, terwijl de spiegel van het zogenoemde ‘_low- density_-lipoproteïnecholesterol' (LDL-cholesterol, ofwel het ‘slechte' cholesterol) toeneemt.
- Roken leidt tot een hogere concentratie koolmonoxide in het bloed en dit kan het risico van beschadiging van de binnenwand van de slagaders vergroten.

![|200](https://i.imgur.com/Ep3h9VE.png)

- **Stap 1:** statine
    - Bij <40% gewenste LDL-daling: geef atorvastatine 1 dd 10 mg (laagste kosten), rosuvastatine 1 dd 5 mg of simvastatine 1 dd 40 mg.
    - Bij > 40% gewenste LDL-daling: geef atorvastatine 1 dd 20 mg, rosuvastatine 1 dd 10 mg.
    - Geef bij chronisch gebruik van CYP3A4-remmende of -inducerende middelen pravastatine 1 dd 40 mg.
- **Stap 2**: intensiveer de lipidenverlagende therapie
	- Indien de streefwaarde niet is bereikt, de patiënt geen (ernstige) bijwerkingen heeft en gemotiveerd is de therapie te intensiveren: verhoog de dosering in stapjes tot de maximale dosering (atorvastatine 1 dd 80 mg, rosuvastatine 1 dd 40 mg). 
	- Vervang simvastatine 40 mg bij onvoldoende effect door atorvastatine 10-20 mg of rosuvastatine 5-10 mg.
- **Stap 3**: overweeg toevoegen ezetimib
	- Indien de streefwaarde niet is bereikt: overweeg ezetimib 1 dd 10 mg toe te voegen bij patiënten mét hart- en vaatziekten ≤ 70 jaar. Weeg de voor- en nadelen van het toevoegen van ezetimib of het accepteren van een hogere LDL-waarde dan de streefwaarde samen af.
	- Voor patiënten ≤ 70 jaar zonder hart- en vaatziekten kan toevoeging van ezetimib ook een optie zijn als voldoende LDL-reductie met een statine niet haalbaar blijkt. Weeg de voor- en nadelen van het toevoegen van ezetimib of het accepteren van een hogere LDL-waarde dan de streefwaarde samen af.
	- Ouderen (> 70 jaar): overweeg toevoegen van ezetimib alleen bij niet-kwetsbare ouderen met harten vaatziekten.
	- Overweeg verwijzing bij onvoldoende bereiken van de streefwaarde.
- **Stopcriteria bij leeftijd > 70 jaar**
	- <u>Niet-kwetsbare ouderen *met* hart- en vaatziekten</u>: 
		- Stop alleen met lipidenverlagende medicatie bij onoverkomelijke bijwerkingen.
	- <u>Kwetsbare ouderen *met* hart- en vaatziekten</u>: 
		- Overweeg te stoppen met lipidenverlagende medicatie in het bijzonder bij het optreden van een mogelijke bijwerking;
		- Of bij een gering geschatte resterende levensverwachting.
	- <u>Kwetsbare ouderen *zonder* hart- en vaatziekten</u>: 
		- Stop met lipidenverlagende medicatie.


### Bijwerkingen

Myopathie is een potentieel ernstige bijwerking

- Bij 1–7% van de statinegebruikers treden spierklachten op die kunnen wijzen op myotoxiciteit en daaruit voortvloeiende
- Bepaal bij statine gerelateerde spierklachten (5 tot 10% van patiënten die statines gebruiken klaagt over myalgie, maar rabdomyolyse is zeer zeldzaam) of er sprake is van een reversibele oorzaak (infectie, grote inspanning), dan wel van een interactie met een ander geneesmiddel (CYP3A4-remmende of -inducerende middelen, digoxine of fibraten).
- Staak bij hinderlijke klachten de statine en herstart of switch van statine na vier Weeg de voordelen van voortzetting van statinebehandeling (met bijvoorbeeld een lagere dosering van een krachtige statine of een lagere doseerfrequentie zoals om de dag) af tegen de last van de spierklachten.
- Bepaal alleen bij het vermoeden op myotoxiciteit (spierpijn, krachtsverlies, donkerbruine urine (myoglobulinurie)) het Bij een CK-stijging vijfmaal hoger dan de bovenwaarde normaalwaarde – zonder andere bekende oorzaak – moet de statine worden gestaakt. Als de symptomen verdwijnen en het CK normaliseert, kan worden overwogen de statine te herstarten in de laagste dosering of te switchen naar een andere statine in de laagste dosering, met zorgvuldige controle. Routinematige controle CK en transaminasen is niet nodig. bepaal CK en transaminasen bij statinegebruik alleen bij verdenking op toxiciteit, ernstige spierklachten, vermoeden leverfalen.

### Achtergrond: medicatie voor verlagen lipiden

![|450](https://i.imgur.com/2gHWfzc.png)



> [!MED]- **Fibraten (-fibraat)**
> -   Bezafibraat
> - Ciprofibraat
> - Gemfibrozil 
> 
> **Werkingsmechanisme**
> Fibraten voeren hun werking uit waarschijnlijk via de volgende mechanismen:
> - stimulatie van de vetzurenoxidatie door binding aan PPAR-α ('peroxisome proliferator-activated receptor α');
> - toename van de lipoproteïnelipasesynthese. Hierdoor neemt de klaring van triglyceridenrijke lipoproteïnen toe en daalt de productie van VLDL-triglyceride;
> - remming van de apoC-III vorming. Hierdoor neemt de klaring van VLDL toe;
> - stimulatie van apoA-I en apoA-II via PPAR-α. Hierdoor neemt de HDL-concentratie toe.
> 
> **Effect**
> - daling van de triglyceridenconcentratie;
> - daling van het VLDL en LDL;
> - verhoging van de HDL-concentratie;
> - daling van de totale cholesterolspiegel (gering).
>  
> **Bijwerkingen**
>  - **Relatief frequent:**
> 	 - gastro-intestinale bijwerkingen: misselijkheid, dyspepsie, buikpijn, flatulentie, diarree;
> 	 - centrale bijwerkingen: hoofdpijn, duizeligheid.
>  - **Minder frequent:**
> 	 - myotoxiciteit: myopathie, stijging creatinekinasewaarde, spierpijn, spierzwakte, myositis, rabdomyolyse (zie onder ‘meer informatie’);
> 	 - hepatotoxiciteit: afwijkende leverenzymwaarden, hepatitis;
> 	 - bloedbeeldafwijkingen zoals anemie, leukopenie en trombocytopenie;
> 	 - cholelithiasis (zie onder 'meer informatie');
> 	 - acuut nierfalen;
> 	 - seksuele disfunctie: verminderde libido, erectiestoornis.

> [!MED]- Statinen (-vastatine)
> - Atorvastatine
> - Fluvastatine
> - Pravastatine
> - Rosuvastatine
> - Simvastatine
> 
> **Statinen (cholesterolsyntheseremmers), ook wel HMG-CoA-reductaseremmers genoemd, remmen:**
>- Competitief het enzym HMG-CoA-reductase, dat een essentiële rol speelt bij de biosynthese van cholesterol in de lever. 
>- Hierdoor neemt o.a. het aantal LDL-receptoren in de lever toe; dit bevordert de LDL-opname uit het bloed.
>
>![](https://i.imgur.com/b2PunTv.png)
>
>**Effect**
>- daling van het LDL;
>- daling van het totaal cholesterol;
>- stijging van het HDL-cholesterol;
>- daling van het triglyceriden gehalte (bij hoge doseringen).
>
>**Bijwerkingen**
>- **Relatief frequent:**
>	- spierklachten (zoals o.a. spierpijn, spierstijfheid, spierkrampen);
>	- stijging van leverenzymwaarden (o.a. ALAT, ASAT).
>- **Minder frequent (ernstig):**
>	- myopathie die gepaard kan gaan met spierpijn en spierzwakte en zelden met rabdomyolyse;
>	- leverfunctiestoornis, geelzucht, hepatitis, leverfalen.
##### Achtergrond
-   Achtergrond Literatuur
	- Bij personen jonger dan 70 jaar met een eerder vastgestelde hart- of vaatziekte (onder andere acuut coronair syndroom; angina pectoris; coronaire revascularisatie; TIA of beroerte; aorta-iliofemorale atherosclerose; aortaaneurysma; claudicatio intermittens of perifere revascularisatie) en/of bij beeldvorming aangetoonde atherosclerotische stenose of ischemie **veranderd de streefwaarde van het LDL-cholesterol van <2,6 naar <1,8 mmol/l**.
	- Het bewijs dat vermindering van plasma LDL-C het risico op hart- en vaatziekten vermindert is ondubbelzinnig; de resultaten van epidemiologische onderzoeken
	- Het bewijs dat vermindering van plasma LDL-C het risico op hart- en vaatziekten vermindert is ondubbelzinnig; de resultaten van epidemiologische onderzoeken en onderzoeken naar statines, ezetimib of PCSK9-antilichamen met klinische eindpunten bevestigen dat verlaging van LDL-C een belangrijk doel is bij de preventie van (recidief) hart- en vaatziekten. Meta-analyses van meerdere onderzoeken naar statines tonen aan dat er een dosisafhankelijke relatieve vermindering van hart- en vaatziekten bestaat bij verlaging van LDL-C. Elke vermindering van LDL-C met 1,0 mmol/l is geassocieerd met een corresponderende 20 tot 25% reductie in mortaliteit als gevolg van hart- en vaatziekten en niet-fatale MI.
	- **LDL-C-streefwaarde** Hoewel strikt wetenschappelijk bewijs ontbreekt voor het verlagen van het risico op hart- en vaatziekten bij het streven naar een bepaald maximaal LDL-C-concentratie (2,6 mmol/l of 1,8 mmol/l) is in deze richtlijn toch gekozen voor drempel- en streefwaarden van LDL-C. De reden hiervoor is dat gebruik van streefwaarden in de praktijk hanteerbaar is en een eenduidig doel vormen voor behandelaren in de eerste en tweede lijn en voor de patiënt, en een manier kan zijn om therapietrouw te bevorderen. Voor patiënten < 70 jaar met hart- en vaatziekten bestaat bewijs dat intensieve lipidenverlaging gepaard gaat met een lager risico op hart- en vaatziekten, waarbij een LDL-C-streefwaarde < 1,8 mmol/l een redelijk doel is, gezien de trials waarin intensieve lipidenverlaging met minder intensieve lipidenverlaging is vergeleken. Bedenk dat het behalen van een dergelijk behandeldoel aanzienlijke inspanning vergt van patiënt en behandelaar. Hoewel het niet onaannemelijk is, bestaat voor andere patiënten geen bewijs dat intensieve lipidenverlaging tot een lager risico leidt in vergelijking met gemiddelde lipidenverlaging. Een LDL-C-streefwaarde < 2,6 mmol/l is bij deze patiënten daarom een redelijk doel. Uiteraard is het belangrijk om de patiënt te betrekken bij de afweging en beslissing om te starten met lipidenverlagende therapie en gezamenlijk het therapiedoel vast te stellen.