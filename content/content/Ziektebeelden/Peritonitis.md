---
{"publish":true,"path":"content/Ziektebeelden/Peritonitis.md","permalink":"/content/ziektebeelden/peritonitis/","title":"Peritonitis","tags":["Chirurgie/Abdomen","Acute_Geneeskunde"]}
---


#### Klachten
- Een typische klacht bij peritonitis is **vervoerspijn**. 
- Bij peritonitis zullen pijn en algemeen ziek zijn op de voorgrond staan. 
- Peritonitis leidt tot grote verschuivingen van vocht in het lichaam, waardoor een tekort aan intravasculair volume ontstaat en een meer of minder ernstige mate van shock. 
- Bij chemische peritonitis staat vaak de pijn meer op de voorgrond, bij een bacteriële peritonitis het algemeen ziek zijn.

#### Lichamelijk onderzoek
Typisch voor de aanwezigheid van een grotere hoeveelheid vrije lucht in het abdomen is het verdwijnen van de leverdemping die normaalgesproken bij percussie wordt aangetroffen. Daarnaast zullen in meer of mindere mate tekenen van peritonitis aanwezig zijn: drukpijn, percussiepijn en défense musculaire.

#### Indeling van peritonitis

- **Primaire peritonitis**:
	- Diffuse bacteriële infectie van de buikholte;
	- Zonder aantoonbare abdominale bron, maar meestal hematogene verplaatsing van bacteriën naar de buikholte. 
	- **Klassiek voorbeeld**: streptokokkenperitonitis bij jonge meisjes. 
	- Een ander voorbeeld is geïnfecteerde ascites bij levercirrose.
	    
- **Secundaire peritonitis**:
	- Buikvliesontsteking als gevolg van:
		- Perforatie van een hol orgaan
		- Een transmurale ontsteking
		- Necrose van de gastro-intestinale organen. 
	- Voorbeelden zijn:
		- Appendicitis acuta
		- Geperforeerd ulcus duodeni
		- Peridiverticulitis
		- Postoperatieve naadlekkage. 
		- Acute pancreatitis is in eerste instantie een retroperitoneale aandoening, en is dan formeel geen peritonitis maar kan wel doorbreken als peritonitis.
- **Tertiaire peritonitis**:
	- Persisterende inflammatie van de buikholte die is gerelateerd aan multi-orgaanfalen en immunodepressie.
	- Voorbeelden zijn:
		- Candidaperitonitis
		- Pseudomonasinfectie van de buikholte bij patiënten die na een gecompliceerde buikoperatie op de intensivecareafdeling verblijven. 
		- Tertiaire peritonitis is een onduidelijke entiteit gedomineerd door kweekuitslagen, en een term die moet worden vermeden.


#### Maatregelen
-    Niets per os.
-   Adequate pijnstilling.
-   Ruim infuus NaCl 0,9 %.
-   Zo nodig corrigeren voor elektrolytstoornissen.
-   Overweeg een blaaskatheter om de urineproductie te meten.
-   Beleid ten aanzien van orale intake: niets per os.
-   Onmiddellijk consult chirurg en overleg over het eventueel al inzetten van nadere diagnostiek.