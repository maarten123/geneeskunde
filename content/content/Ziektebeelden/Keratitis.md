---
{"publish":true,"path":"content/Ziektebeelden/Keratitis.md","permalink":"/content/ziektebeelden/keratitis/","title":"Keratitis","tags":["Oogheelkunde/Infecties","Ziektebeeld"]}
---




Een keratitis is een **ontsteking van de cornea**, het hoornvlies. Dit is een aandoening die het gezichtsvermogen bedreigt en behoeft meestal een specialistische oogheelkundige behandeling.

Symptomen die kunnen optreden:

- Matige tot hevige pijn
- Meestal eenzijdig
- Roodheid rondom het slijmvlies van het hoornvlies (pericorneale roodheid)
- Fotofobie

Normaal gesproken wordt het hoornvlies **beschermd** tegen infecties door **verschillende mechanismen,** zoals knipperen van de oogleden, het wegspoelen van afvalproducten door tranenvloed de antibacteriële werking van stoffen in tranen en de **barrièrefunctie** van de buitenste laag van het hoornvlies.

**Herpesvirus**

Bij verdenking op een keratitis is een test met fluoresceïne en blauw licht geïndiceerd. Bij een takvormige aankleuring van het cornea-epitheel wijst dat op keratitis door: **herpesvirus**.

Het **herpes simplex virus,** welke een karakteristieke **tak of dendrietvormige laesie** geeft, is in de westerse wereld de meest frequente verwekker. Een risicofactor hiervoor is het gebruik van corticosteroïden, waardoor er een gestoorde afweer optreedt

Bij het dragen van **zachte contactlenzen** zijn infecties met **pseudomonas** (bacterie) en **acanthamoeba** (parasiet) zeer gevreesd, aangezien deze het meest bedreigend zijn voor de visus. Bij een uitgebreide beschadiging (vaak op basis van een bacterie, schimmel of parasiet) spreken we van een cornea ulcus

Er treedt **visusvermindering** op wanneer het ontstekingsproces in het centrum van de cornea zit, voor de pupil.  Na genezing van de ontsteking kan er een **litteken** achterblijven en dat kan zorgen voor permanente visusvermindering.


![|650](https://i.imgur.com/sqm03XD.png)![|200](https://i.imgur.com/XjVr1om.png)