---
{"publish":true,"path":"content/Ziektebeelden/Reumatologie - patroonherkenning.md","permalink":"/content/ziektebeelden/reumatologie-patroonherkenning/","title":"Reumatologie - patroonherkenning","tags":["Reumatologie","Diagnostiek"]}
---



Je bent in staat bij een patiënt met pijn in het bewegingsapparaat op grond van anamnese en lichamelijk onderzoek onderscheid te maken tussen onderstaande 6 patronen;
1. polyarticulaire artrose  
2. mono artritis  
3. polyartritis, symmetrisch en asymmetrisch  
4. oligoartritis, symmetrisch en asymmetrisch  
5. artralgieën  
6. diffuse pijn in het bewegingsapparaat

### 1  Anamnese
##### 1.1.1  Speciële anamnese
- **Generalisatie**: Zijn de klachten gelokaliseerd of gegeneraliseerd?
	- Lokaal: 1 gewricht, gegeneraliseerd > 1.
- **Symmetrie**: zijn de klachten symmetrisch of asymmetrisch?
	- MCP-gewrichten en PIP-gewrichten als vergelijkbare gewrichten beschouwd. Zodra er in de ene hand artritis wordt gevonden in de PIP-gewrichten en in de andere hand in de MCP-gewrichten, dan is dit een symmetrische artritis. Dit komt bijvoorbeeld voor bij reumatoïde artritis.
- **Axiaal/perifeer**:zijn de klachten axiaal gelegen of perifeer?
	- **Axiaal**: wervelkolom of bekken (uitgaande van het sacro-iliacaal gewricht ofwel SI-gewricht).
- **Beloop**: Zijn de klachten acuut ontstaan of chronisch?
	- **Acuut**: ontstaan binnen 24 uur.
	- **Subacuut**: ontstaan en verdwijnen binnen 6 weken tijd. 
	- **Chronisch**: klachten zijn 6 weken of langer aanwezig.
- **Persisteren**: Zijn de klachten eenmalig of recidiverend?

##### 1.1.2  Auto-immuun anamnese
De auto-immuun anamnese is bedoeld om **extra-articulaire klachten en verschijnselen** uit te vragen, typerend voor AI aandoeningen. 
- Zonlichtovergevoeligheid;
	- Onder zonlichtovergevoeligheid verstaan we een **overdreven huidreactie bij zonlichtexpositie**. Dit komt veel voor bij **SLE**. Je zou dit kunnen verwarren met een zonneallergie, waarbij de huidafwijkingen alleen optreden bij de eerste zonnestralen van het seizoen.
- Siccaklachten;
	- ? **Siccaklachten**:
		- **Droge ogen**: droge en jeukende ogen, waarbij je het gevoel hebt dat er zand in de ogen zit. 
		- **Droge mond**: droge mond waardoor eten en slikken lastiger wordt.
		- **Droge vagina**: droge vagina waardoor er bij het vrijen vaak pijn en irritatie ontstaat.
		- De meeste patiënten met het **syndroom van Sjögren** hebben last van siccaklachten.
		- Schirmertest: ![](https://i.imgur.com/6kb1hSE.png)
- Recidiverende enthesitis; 
	- Recidiverende enthesitis komen voor bij **spondyloartritis**. Je vraagt naar peesontstekingen, zoals een zwelling van de achillespees.
- KNO-klachten
	- Bij een primaire vasculitis van de kleine vaten, genaamd **granulomatose met polyangiitis (GPA)**, kunnen KNO-klachten voorkomen. Neusobstructie, bloederige rinorroe (neusuitvloed), bloederige korsten in de neus, recidiverende of chronische sinusitis en hyperplasie van gingiva (tandvlees) staan hierbij op de voorgrond.
- Klachten passend bij inflammatoire darmziekten[^1];
	- De **ziekte van Crohn** en **colitis ulcerosa** zijn inflammatoire darmziekten. Deze ziekten gaan meestal gepaard met o.a. buikpijn, diarree, loze aandrang en bloed en/of slijm bij de ontlasting. Aftose komt ook regelmatig voor bij Crohn. Ook kunnen klachten zoals algehele malaise, koorts en vermagering voorkomen.
- Fenomeen van Raynaud[^2];
- Orale of genitale ulcera;
	- Er zijn zowel **orale** als **genitale** **ulcera**. Onder **aftose** verstaan we een mond met zeer pijnlijke aften/ulcera. Het kan gaan om één, enkele of een mond vol aften. Bij ziektebeelden zoals **SLE,** de **ziekte van Crohn** en de **ziekte van Behçet** kan een aftose beeld ontstaan. Sporadische aften komen ook bij gezonde personen voor.
	- Genitale ulcera komen voor bij ziektebeelden zoals de **ziekte van Behçet** en **SOA's**.
- Oogontstekingen nu of in het verleden;
	- Acute [[content/Ziektebeelden/Uveitis\|uveïtis]] anterior: 
		- 40% pt bij spondyloartritis;
	- [[content/Ziektebeelden/Scleritis\|Scleritis]]
		- 14% ANCA-geassocieerde vasculitis;
		- 6% reumatoïde artritis;
- Alopecia areata:
	- Onder alopecia areata verstaan we het optreden van **kale plekken** in het haar. Deze kale plekken worden vaak begrensd door korte, steeds dunner wordende haren. Ook kan er sprake van zijn **diffuse, overmatige haaruitval**. Alopecia areata kan voorkomen bij **SLE**.
- Huidafwijkingen (psoriasis, vasculitis, vlindervormig exantheem);

##### 1.1.3  Tractus anamnese: systemische klachten 


Vervolgens vraag je de **tractus anamnese** uit. In de tractus anamnese vraag je zowel naar systemische klachten (koorts, gewichtsverlies en vermoeidheid) als naar orgaanspecifieke klachten. Voorbeelden van orgaanspecifieke klachten zijn passageklachten, dyspnoe en een pijnlijke ademhaling. Deze klachten kunnen wijzen op orgaanbetrokkenheid bij reumatische ziektebeelden.

Deze klachten zijn echter lang niet altijd aanwezig bij systemische auto-immuunziekten.
- Koorts;
- Gewichtsverlies: realiseer je dat het om ongewenst gewichtsverlies gaat.
- Vermoeidheid;

##### 1.1.4  Familieanamnese
Aangezien er bij reumatische aandoeningen in meer of mindere mate een genetische component van belang is in de pathogenese, is het belangrijk om een familie anamnese te doen.
Je vraagt of de volgende aandoeningen voorkomen in de familie van de patiënt:
-   **Spondyloartritis**
-   **Darmziekten zoals ziekte van Crohn, colitis ulcerosa of [[content/Ziektebeelden/Coeliakie\|coeliakie]]**
-   **Psoriasis**
-   **Andere reumatische ziektebeelden of schildklierziekten**

**Reumatische ziekten**
Wanneer een patiënt vertelt dat er reuma in de familie voorkomt, vraag je altijd naar het type reuma. Wees je ervan bewust dat artrose door patiënten ook als reuma kan worden bestempeld. Vraag bijvoorbeeld of het familielid onder behandeling is van een reumatoloog.


**Andere auto-immuunziekten**
Sommmige auto-immuunziekten zoals coeliakie en schildklierziekten (zoals de ziekte van Graves en de ziekte van Hashimoto) zijn geassocieerd met reumatische ziekten. Als er veel auto-immuunziekten in een familie voorkomen, kan dit een **kleine** trigger zijn om ook bij de patiënt aan een auto-immuunziekte te denken.




[^1]: [[C2 IBD\|C2 IBD]]
[^2]: [[content/Ziektebeelden/Fenomeen van Raynaud\|Fenomeen van Raynaud]]



### 2  LO
#### 2.1  Gewrichtsonderzoek
**[[content/Klachten/Artralgie\|Artralgie]]**: pijn in het gewricht zonder aanwijzingen voor artrose, artritis of trauma. De pijn kan aanwezig zijn bij beweging of palpatie van het gewricht. Bij SLE, syndroom van Sjögren en influenza infecties komt artralgie vaak voor.

**Artrose**: benige verbreding van het gewricht veroorzaak door osteofyten (bot)  
**Artritis**: elastische zwelling door synovitis, vocht (hydrops)

#### 2.2  Algemeen internistisch onderzoek
Omdat bij systemische auto-immuunziekten vaak **meerdere organen en weefsels** zijn aangedaan, voer je het volledig internistisch onderzoek uit inclusief onderzoek van de huid, slijmvliezen en nagels. Je kunt hieruit belangrijke clues halen die je helpen bij het opstellen van een differentiaaldiagnose.

- Pleurawrijven is een aanwijzing voor een pleuritis.
	- Een pleuritis kan voorkomen bij reumatoïde artritis en SLE. 
- Bij systemische sclerose kan er sprake zijn van longfibrose. 
	- In dit geval hoor je eind-inspiratoire crepitaties.

#### 2.3  Onderzoek huid, slijmvliezen en nagels
Ook ga je actief op zoek naar de **extra-articulaire manifestaties** door goed naar de huid, slijmvliezen en nagels te kijken.

![|200](https://i.imgur.com/XrjgP5g.png)Putjesnagels kunnen voorkomen bij axiale spondyloartritis met psoriasis en perifere spondyloartritis met psoriasis.

![|200](https://i.imgur.com/YBA06JX.png)
Olievleksnagels kunnen voorkomen bij axiale spondyloartritis met psoriasis en perifere spondyloartritis met psoriasis.

![[Pasted image 20230118103034.png\|200]] 
Splinterbloedinkjes kunnen voorkomen bij primaire vasculitis van kleine bloedvaten, maar ook bij secundaire vasculitis bijvoorbeeld in het kader van reumatoïde artritis. Splinterbloedinkjes kunnen ook veroorzaakt worden door septische embolieën, bijvoorbeeld in het kader van een endocarditis.


![[Pasted image 20230118103108.png\|200]] 
Pitting scars zijn kleine wondjes of littekens aan de vingertoppen. Deze kunnen voorkomen bij systemische sclerose.

![[Pasted image 20230118103151.png\|200]] 
Reumanoduli kunnen voorkomen bij reumatoïde artritis. Ze kunnen bijvoorbeeld voorkomen bij de vingers, aan de strekzijde van de onderarmen, rond pezen maar ook in organen.

![|200](https://i.imgur.com/AyrSbB1.png)
Digitale ulcera en necrose kunnen voorkomen bij systemische sclerose.

![[Pasted image 20230118103419.png\|200]]
Psoriasis komt vaak voor op de behaarde hoofdhuid, in de navel en in de bilnaad. Controleer deze plekken goed. Psoriasis komt voor bij axiale spondyloartritis bij psoriasis en perifere spondyloartritis bij psoriasis.

![|200](https://i.imgur.com/enqg0MS.png)
Tophi zijn ophopingen van urinezuurkristallen en kunnen bij jicht voorkomen. Veelvoorkomende lokalisaties zijn de oorschelp, bij gewrichten of in bursae.

![[Pasted image 20230118103533.png\|200]]
Vlindervormig exantheem is een uiting van acute cutane lupus erythematosus (ACLE). Het wordt gekenmerkt door licht verheven (papuleus), wegdrukbare (exantheem) roodheid op de neusrug en wangen. De nasolabiaalplooien blijven gespaard.

### 3  Patroonherkenning
Uit alle gegevens die je uit de anamnese en het lichamelijk onderzoek hebt verzameld, probeer je een patroon te herkennen. Veel reumatische ziekten typeren zich door een **kenmerkend patroon.** Dit is de reden dat patroonherkenning helpt bij het opstellen van een differentiaaldiagnose bij reumatische ziekten.

Patronen zijn herkenbaar op basis van: 
1. Aantal gewrichten dat is aangedaan
2. Distributie van aangedane gewrichten
3. Extra-articulaire verschijnselen
4. Beloop van klachten: acuut, subacuut of chronisch
5. Epidemiologie

##### 3.1.1  Aantal gewrichten dat is aangedaan
De benaming voor het aantal aangedane gewrichten is als volgt:
-   1 aangedaan gewricht = **monoarticulair**
-   2-4 aangedane gewrichten = **oligoarticulair**
-   5 of meer aangedane gewrichten = **polyarticulair**

Wanneer er klinisch sprake is van artritis, spreek je respectievelijk over **monoartritis**, **oligoartritis** en **polyartritis**.

##### 3.1.2  Distributie van aangedane gewrichten
Als je de distributie van de aangedane gewrichten beschrijft, maak je onderscheid tussen:
1.  **Grootte van de gewrichten**
    -   Kleine gewrichten: hand, pols, voor- en middenvoet
    -   Grote gewrichten: enkel,  knie, heup, schouder en elleboog
2.  **Symmetrie**
    -   Symmetrische gewrichtsbetrokkenheid
    -   Asymmetrische gewrichtsbetrokkenheid
3.  **Axiale manifestaties**
    -   Aanwezige axiale betrokkenheid
    -   Afwezige axiale betrokkenheid

##### 3.1.3  Extra-articulaire verschijnselen
Patroonherkenning kan je ook toepassen op basis van de aan- of afwezigheid van extra-articulaire verschijnselen.

##### 3.1.4  4. Beloop van klachten: acuut, subacuut of chronisch
Bij patroonherkenning op basis van de snelheid van het ontstaan van de klachten, maak je onderscheid tussen:
-   **Acute artritis**: een artritis die binnen 24 uur ontstaat.
	- **Kristalartritis**: kristalartritis, waaronder jicht en pseudojicht, is meestal een acute artritis.
	- **Septische artritis**: septische artritis is meestal een acute artritis.
-   **Subacute artritis**: een artritis die korter dan 6 weken bestaat.
	- **Perifere spondyloartritis** secundair aan infectie is een subacute artritis die meestal binnen 2 weken na een **bacteriële** infectie elders in het lichaam ontstaat. Bij de meeste patiënten is deze artritis binnen 6 weken weer verdwenen.
	- Artritis door **virale infecties** (bijvoorbeeld Parvovirus B19 en Hepatitis B) kunnen in de prodromale fase van de infectie of tijdens de symptomatische fase van de infectie voorkomen. Virale artritis zijn in principe zelflimiterend en genezen meestal binnen 6 weken tijd.
	- **Beginnende reumatische systeemziektes** leiden meestal tot een subacute artritis.
-   **Chronische artritis**: een artritis die 6 weken of langer bestaat.
	- Reumatoïde artritis is een chronisch verlopende artritis.

Het onderscheid tussen acute, subacute en chronische artritis is **niet** waterdicht.

2 voorbeelden:

1.  Jicht kan bij patiënten met een chronische nierinsufficiëntie in een chronische vorm voorkomen zonder de typische jichtaanvallen.
2.  Bij chronische artritis, bijvoorbeeld in het kader van reumatoïde artritis, kunnen ook acute artritis optreden

##### 3.1.5  5. Epidemiologie
Om tot een differentiaal diagnose te komen, is het van belang om epidemiologische kennis toe te passen. Hierbij gaat het om kennis over het voorkomen van reumatische aandoeningen in relatie tot **leeftijd** en **geslacht** van de patiënt. Bij enkele reumatische aandoeningen spelen meer **specifieke risicofactoren** zoals **leefstijl**, **medicatiegebruik** en **comorbiditeit** een rol. 

- **Bacteriële artritis:**
	- Bij gebruik van immunosuppressiva wordt het lichaamseigen immuunsysteem onderdrukt, waardoor een bacterie gemakkelijker kan overleven. Uiteindelijk kan via hematogene verspreiding de bacterie in een gewricht komen. Dit leidt tot een bacteriële artritis.
- **Reumatoïde artritis**:
	- Roken bij een genetische aanleg om gecitrullineerde eiwitten effectief te presenteren aan immuuncellen, verhoogt de kans 15 x op het maken van anti-CCP antistoffen tegen gecitrullineerde eiwitten.
- **Welke reumatisch ziektebeeld komt vaker voor bij mannen dan bij vrouwen?**
	- De meeste reumatische ziektebeelden komen vaker voor bij vrouwen dan bij mannen. Jicht komt echter frequenter voor bij mannen dan bij vrouwen.
- **Polymyalgia**:
	- Polymyalgia komt vrijwel alleen voor bij een leeftijd van 50+. De eerste verschijnselen van SLE treden meestal op tussen het 15e en 45e levensjaar. Acuut reuma komt voor bij kinderen tot 18 jaar. Reumatoïde artritis kan op iedere leeftijd ontstaan.

### 4  Differentiaaldiagnose op basis van patroonherkenning
![](https://i.imgur.com/idT5rvF.png)

**Mono-, oligo- en polyartritis**
De beslisboom creëert overzicht, maar wees je ervan bewust dat:
1. Aandoeningen, gekenmerkt door monoartritis, zich ook kunnen uiten in meerdere gewrichten. 
2. Aandoeningen, gekenmerkt door oligo- of polyartritis, kunnen beginnen in 1 gewricht alvorens ze zich uitbreiden naar meerdere gewrichten.
3.  Er een **grote overlap** bestaat tussen de beelden met oligo- en polyartritis.

Kortom, reumatische ziektebeelden hebben een **kenmerkend patroon**, maar komen **niet** uitsluitend in dat patroon voor.

**Differentiaaldiagnose**

##### 4.1.1  Distributie
Veel reumatische ziekten laten vaak qua distributie van aangedane gewrichten een kenmerkend patroon zien. 
- **Reumatoïde artritis**een typisch voorbeeld van een **symmetrische polyartritis van de kleine hand- en voetgewrichten**.
- **[[content/Ziektebeelden/Spondyloartritis\|Spondyloartritis]]** is een typisch voorbeeld van een **asymmetrische oligoartritis van grote gewrichten**.
- **Jicht** is een typisch voorbeeld van een **monoartritis van het kleine MTP-1 gewricht**.


Niet bij iedereen met deze ziektebeelden zijn alle gewrichten op hetzelfde moment of tijdens het beloop van de ziekte betrokken.

![](https://i.imgur.com/jjn26xS.png)

Veel reumatische aandoeningen presenteren zich in de hand en pols.
###### 4.1.1.1  De **DIP-gewrichten** zijn bij voorkeur betrokken bij
-   Artrose
-   Inflammatie bij artrose
-   Perifere spondyloartritis bij psoriasis (artritis psoriatica)
-   Jicht

![|200](https://i.imgur.com/V6aPJYk.png)
Bij perifere spondyloartritis bij psoriasis kunnen zowel de DIP-, als PIP-, als MCP-gewrichten zijn aangedaan.

![|200](https://i.imgur.com/oak6Akm.png)
Artrose zit vaak in het CMC-1 gewricht. Naast de PIP-gewrichten kunnen ook de DIP-gewrichten aangedaan zijn.

![|200](https://i.imgur.com/4pkJf0n.png)
Reumatoïde artritis is een typische symmetrische polyartritis van de kleine hand- en voetgewrichten. Van de handgewrichten zijn de PIP- en MCP-gewrichten betrokken, maar niet de DIP-gewrichten.

##### 4.1.2  Artralgie
Tot nu toe hebben we de focus gelegd op artritis. Je weet nu bij welke ziektebeelden artritis kunnen voorkomen. Echter, bij sommige van deze ziektebeelden staat artralgie in plaats van artritis meer op de voorgrond. Dit kan bijvoorbeeld het geval zijn bij virale infecties en reumatische systeemziektes.

Enkele voorbeelden: 
1.  De pijn in het bewegingsapparaat die voor kan komen bij **SLE** bestaat meestal uit myalgie en **artralgie**. Myositis is zeldzaam. Regelmatig is er sprake van tenosynovitis. Artritis komt ook voor.
2.  De gewrichtsklachten bij het **syndroom van Sjögren** bestaan vaak uit **artralgie**. 
3.  De gewrichtsklachten die voor kunnen komen in een periode van **Influenza virus (griep)**, bestaan uit **artralgie** en myalgie.
4.  **Fibromyalgie** is een pijnsyndroom zonder weefselschade of ontstekingen. Het wordt gekenmerkt door chronische diffuse spier- en gewrichtsklachten. De gewrichtsklachten zijn **artralgie**.
5.  **Hypothyreoïdie** kan gepaard gaan met **artralgie**. 
6.  Sommige **medicijnen**, bijvoorbeeld voor oncologische behandeling, geven als bijwerking **artralgie**.



| **Infectie**                                  | **Mono** | **Oligo (a)symmetrisch**   | **Poly (a)symmetrisch**                                                 | **Artralgie** | **Axiale klachten** | Acuut, Subacuut, Chronisch | 
|:--------------------------------------------- |:-------- |:-------------------------- |:----------------------------------------------------------------------- |:------------- |:------------------- |:-------------------------- |
| **Infectie van het gewricht**                 |          |                            |                                                                         |               |                     |                            |
| **bacterieel**                                | typisch  | atypisch                   | zeldzaam                                                                |               | **-**               | acuut                      |
| **viraal**                                    |          |                            | kan                                                                     | vaak          | **-**               | S                          |
| **Reactie van gewricht na infectie elders**   |          | Typisch, zie SpA hieronder | Atypisch **Behalve poststreptococcen**                                  |               | soms                | S                          |
| **Inflammatoir**                              |          |                            |                                                                         |               |                     |                            |
| **Reumatoïde artritis**                       |          | atypisch                   | Typisch symmetrisch                                                     |               | Bij schade (nek)    | S/C                        |
| **Connective tissue diseases zoals SLE**      |          | atypisch                   | Typisch symmetrisch                                                     | typisch       | **-**               | S/C                        |
| **Spondylo artritis**                         |          |                            |                                                                         |               |                     |                            |
| **Axiale spondylo artritis**                  |          | Typischasymmetrisch        | Atypisch                                                                |               | **+**               | S/C                        |
| **Perifere spondylo artritis bij psoriasis**  |          | Typischasymmetrisch        | Kan:Er is een grope pt die een poly artritis hebben vergelijkend met RA |               | kan                 | S/C                        |
| **Perifere spondylo artritis bij IBD**        |          | Typischasymmetrisch        | atypisch                                                                |               | kan                 | S/C                        |
| **Perifere spondylo artritis bij infectie**   |          | Typischasymmetrisch        | atypisch                                                                |               | kan                 | S/C                        |
| **Kristal artropathie**                       |          |                            |                                                                         |               |                     |                            |
| **Artritis urica(jicht)**                     | typisch  | kan                        | kan                                                                     |               | **-**               | Acuut                      |
| **CPPD (pseudojicht)**                        | kan      | Typischasymmetrisch        | kan                                                                     |               | **-**               | Acuut                      |
| **Geassocieerd met andere (interne ziekten)** |          | atypisch                   | atypisch                                                                | typisch       | **-**               | S/C                        |
