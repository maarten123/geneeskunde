---
{"publish":true,"path":"content/Ziektebeelden/Pediculosis capitis.md","permalink":"/content/ziektebeelden/pediculosis-capitis/","title":"Pediculosis capitis","tags":["Dermatologie/Infecties","Ziektebeeld"]}
---



- **_Hoofdluis_** (**_Pediculus humanus capitis_**) is endemisch in Nederland en komt vooral voor bij jonge kinderen (tussen 3 en 12 jaar).
- Wordt vooral opgelopen op school of via sportclubs.
- Huisgenoten van een besmet kind kunnen het ook krijgen.
- Men wordt er niet resistent tegen.
- **De hoofdluis wordt overgebracht door direct haar-haarcontact.** 
	- Overdracht via kammen, mutsen, jassen, petten, sjaals, koptelefoons, knuffels en beddengoed is niet wetenschappelijk aangetoond, daarom heeft het RIVM in 2011 geadviseerd dat alle beschermende of luisdodende maatregelen op dat gebied niet meer nodig zijn


> [!BUG]- Details luizen
> De hoofdluis behoort net als de [schaamluis](https://www.huidziekten.nl/zakboek/dermatosen/ptxt/pediculosis-pubis-schaamluis.htm) en de kleerluis tot de zuigende luizen (orde Phthiraptera, onderorde Anaplura, familie Pediculidae van de klasse Insecta). De hoofdluizen hebben een levenscyclus die uit verschillende stadia bestaat: een eistadium, drie nimfstadia en een volwassenstadium. De totale ontwikkeling van ei tot nimf duurt gemiddeld 7 dagen en van nimf tot volwassen luis 7-10 dagen, gemiddeld 9 dagen. Een volwassen luis blijft circa 20 (12-31) dagen leven, waarbij het vrouwtje gemiddeld 5 eitjes per dag legt. Een volwassen vrouwtje is circa 3 mm lang, een mannetjesluis is iets kleiner. De eitjes (neten) zijn tonvormig en circa 0,8 mm lang, hun kleur varieert van egaal zandkleurig tot bijna zwart. De hoofdluis hecht zich met haar klempoten aan de hoofdharen van de gastheer, maar ze kan in zeer zeldzame gevallen ook voorkomen op de wenkbrauwen, de wimpers of de baard. De hoofdluis voedt zich meerdere malen per dag met bloed. Tijdens het zuigen van minimale hoeveelheden bloed veroorzaakt het speeksel van de luis **_jeuk_** bij de gastheer. Meestal ontstaan pas klachten bij aanwezigheid van meerdere luizen. De vrouwelijke hoofdluis plakt eieren (zogenaamde neten) aan de haren vlakbij de haarinplant (maximaal 3-4 mm boven de hoofdhuid) met een niet in water oplosbare kitstof. Luizen hebben een voorkeur voor warme, vochtige en donkere plekken op de hoofdhuid (onder de pony, achter de oren en in de nek).


**Diagnostiek:**  
De aandoening wordt herkend door het zien van levende luizen of neten. De aanwezigheid van luizen kan worden vastgesteld door het haar te kammen met een fijntandige kam boven een stuk wit papier. Of neten leven is alleen met een microscoop te zien. Als ze enkele centimeters van de hoofdhuid vastzitten zijn ze meestal leeg of dood.

**Therapie:**  
- 14 dagen lang elke dag uit te kammen met een speciale fijne netenkam. 
	- Hierdoor worden luizen en neten mechanisch verwijderd. 
	- Het goed kammen op zich is al effectief.
	- Voor het kammen moeten de haren nat zijn, het beste lukt het kammen na wassen met een antiklitshampoo of crèmespoeling.
- **Aanvullend**:
	- Dimeticon (verstikkend)
	- Permetrine (luisdodend), luizen zijn toenemend resistent tegen permetrine. (Niet bij borstvoeding of zwangerschap voorschrijven);
	- Antiluismiddelen werken niet tegen de neten, daarom moet de behandeling na 7-9 dagen worden herhaald. 
	- Voor overige opties: https://www.huidziekten.nl/zakboek/dermatosen/ptxt/pediculosis-capitis-hoofdluis.htm