---
title: Icterus
draft: false
tags:
  - MDL/Galblaas
  - Klacht
aliases: 
publish: true
description:
---

---

### Kernbegrippen

- Het begrip **‘icterus’** (of geelzucht) betekent een gele verkleuring van de huid en slijmvliezen door een overmaat van **bilirubine** in het bloed.
    
    **Bloedgehalte**
    
    - Icterus kan over het algemeen ontstaan als het bilirubinegehalte in het bloed stijgt tot boven de 35 μmol/l.
- Bilirubine is een afbraakproduct van **haem** bevattende moleculen. Het wordt in de lever **geconjugeerd.**
- **Conjugatie** is een chemische omzetting door het enzym UGT1A 1 , die in de lever plaats vindt.
- **Haem-verbindingen** zijn complexe verbindingen van een centraal ijzer-ion met een porfyrine. Haem groepen komen voor in onder andere haemoglobine en cytochroom-p450 - enzymen. Bij afbraak van deze productenontstaat dus bilirubine.
- In de darm kan met de gal uitgescheiden bilirubine, dat door darmflora wordt omgezet tot **urobilinogeen**, weer heropgenomen worden. Dit is de **‘enterohepatische kringloop’**.

## Anatomie

![Screenshot 2022-05-10 at 20.23.20.png](Screenshot_2022-05-10_at_20.23.20.png)

### Aan- en afvoerwegen

Realiseer u dat de lever uit twee verschillende vaatsystemen bloed aangeboden krijgt: arterieelbloed vanuit de systemische circulatie en veneus bloed vanuit het portale systeem.

Zorg dat u voor uzelf de functie van de aangewezen buisstructuren duidelijk hebt:

**NB** : in Engelstalige literatuur wordt de ductus choledochus vaak aangduid als common bile duct (CBD).

![Screenshot 2022-05-10 at 20.28.00.png](Screenshot_2022-05-10_at_20.28.00.png)

![Untitled](Untitled%2053.png)

### Pancreas, duodenum en onderlinge verbindingen

De afvloed van gal vindt plaats via de ductus choledochus. Deze loopt door het pancreas en komt samen met de ductus pancreaticus, welke het pancreas draineert. Samen monden deze bij de ‘Papil van Vater’ uit in het duodenum. Het duodenum loopt in een bocht tussen lever, pancreas en andere organen door. Pancreas en ductus pancreaticus zijn in onderstaande afbeelding niet zichtbaar. 

![Screenshot 2022-05-10 at 20.40.41.png](Screenshot_2022-05-10_at_20.40.41.png)

## Fysiologie

Hemolyse, de afbraak van erythrocyten, is een normaal proces. Dit is de grootste oorzaak van bilirubine vorming. 

1. Na synthese wordt bilirubine in het bloed gebonden aan albumine en zo naar de lever getransporteerd. 
2. In de lever wordt het door het enzym uridinedifosfaat-glucuronosyltransferase (UGT1A1) geconjugeerd met glucuronzuur. 
3. Door deze conjugatie wordt het bilirubine wateroplosbaar gemaakt.

Vanuit de lever wordt het geconjugeerde bilirubine met de gal uitgescheiden naar de darm. 

1. In het distalem ileum en colon wordt het door de bacteriële flora omgezet tot urobilinogeen. 
2. Na deze omzetting wordt het òf met de faeces uitgescheiden (ongeveer 80 - 90 %), òf heropgenomen in het plasma (ongeveeer 10 - 20 %). Dit wordt de *enterohepatische kringloop* genoemd. 
3. Omdat urobilinogeen wateroplosbaar is kan het door de nieren ook met de urine uitgescheiden worden.

![Untitled](Untitled%201%2036.png)

## Soorten icterus

Bij de benadering van een patiënt met icterus is het belangrijk om 3 stappen van het bilirubine metabolisme te onderscheiden. Stoornissen in één of meerder van deze stappen kunnen de verschillende vormen van icterus verklaren.

1.  **Conjugatie**, het wateroplosbaar maken van bilirubine in de lever
2.  **Uitscheiding** van geconjugeerd bilirubine in het galwegsysteem
3.  **Afvoer** via een gesloten galwegsysteem naar de darm

Met behulp van deze stappen kan icterus ingedeeld worden in drie groepen die helpen om diagnostiek en therapie te bepalen. U dient uzelf dan ook de vraag te stellen: van welke van onderstaande soorten van icterus is er bij deze patiënt sprake:

1.  **Prehepatische** icterus
2.  **Intrahepatische** icterus
3.  **Posthepatische** icterus

Bij het onderdeel ‘diagnostiek’ wordt een strategie gegeven om deze indeling te kunnen maken. Eerst worden een aantal veel voorkomende oorzaken binnen genoemde groep besproken.

**Ontlasting toevoegen**

### Prehepatische icterus

Bij een prehepatische icterus ligt de oorzaak, de naam zegt het al, **vòòr** de lever. 

De verhoging van bilirubinein het bloed is geen gevolg van een verminderde werking van de lever, maar van een verhoogd aanbod van bilirubine. Doordat het aanbod van ongeconjugeerde bilirubine te groot wordt, kan de lever dit niet meer allemaal direct conjugeren.

Een mogelijke oorzaak van een dergelijke icterus is hemolyse. Als er om één of andere reden een sterktoegenomen afbraak van erytrocyten bestaan wordt het aanbod van bilirubine te groot.

Mogelijke oorzaken van hemolyse worden hier niet verder besproken. Hiervoor kunt u uw leerboek of andere bronnen raadplegen.

### Intrahepatische icterus

Ook hier spreekt de naam voor zich. De oorzaak voor de icterus ligt in de lever. Door een ziekte of stoornisvan de lever is de capaciteit van verwerking van bilirubine ontoereikend. Hetzij door een tekortschietende conjugatie, hetzij door andere oorzaken.

De capaciteit van conjugatie kan om vele redenen verminderd zijn. Alle ziekten die schade aan de hepatocyten geven kunnen dit veroorzaken. Een aantal voorbeelden:

- Een aangeboren conjugatiestoornis (m. Gilbert of Crigler-Najar)
- Gebruik van hepatotoxische stoffen (alcohol, medicatie etc)
- Ontsteking van de lever (virale hepatitis, alcoholische hepatitis)
- Stapelingsziekten (hemochromatose, ziekte van Wilson)
- Uitgebreide metastasering in de lever (of zeldzamer: primaire leverkanker)
- Zeldzamer oorzaken zoals:
    - Primare billiaire cirrhose

### Posthepatische icterus

In dit geval ligt de oorzaak van de icterus voorbij de lever: De afvloed van gal is belemmerd. Omdat deverwerking van de lever zelf niet aangedaan is, zal er een icterus bestaan op basis van geconjugeerd bilirubinein het bloed.

Er zijn verschillende oorzaken van galwegobstructie:

- Galstenen (meest voorkomende oorzaak)
- Primair scleroserende cholangitis (PSC) ontstekingsziekte van de galwegen waarbij littekenweefsel ontstaat. Dit gaat vaak samen met colitis ulcerosa
- Pancreascarcinoom door zwelling van de pancreaskop kunnen de galwegen dichtgedrukt worden. Treedt meestal op bij ouderen mensen.
- Galweg (galblaas) carcinoom: cholangiocarcinoom

## Aandoeningen

### Syndroom van Gilbert

Het syndroom van Gilbert, dat voorkomt bij ongeveer 5 % van de bevolking, is de meest voorkomende vorm van erfelijke bilirubine verhoging.

**Pathofysiologie**

De reden van de hyperbilirubinemie is de verminderde activiteit van het enzym uridinedifosfaat-glucuronosyltransferase (UGT1A1). Dit enzym zorgt voor conjugatie van bilirubine. Door de verminderde activiteit stijgt bij patiënten het ongeconjugeerde bilirubine, hetgeen tot icterus kan leiden.

- UGT1A1
    
    ![Untitled](Untitled%202%2024.png)
    

**Symptomen**

Patiënten zijn over het algemeen , op recidiverende milde icterus na, asymptomatisch. In perioden van toegenomen bilirubine aanbod wordt de icterus zichtbaar. Deze is over het algemeen vrij mild omdat het serum bilirubine meestal niet hoger is dan 25 - 70 μmol/l.

**Diagnose**

De diagnose wordt gesteld door het aantonen van bovengenoemde milde hyperbilirubinemie zonder kenmerkenvan andere pathologie. Bevestiging kan gebeuren door het vaststellen van een normale serumspiegel vangalzuur. 

**Behandeling is niet nodig.**

### Hepatotoxiciteit

Grofweg kan levertoxiciteit worden ingedeeld in 2 groepen:

- Dosisafhankelijke toxiciteit (type A): voorspelbaar
- Ideosyncratische toxiciteit (type B): geen relatie met duur of dosis, onvoorspelbaar

De belangrijkste boodschap is dat bij schade aan de lever ALTIJD rekening moet worden gehouden met toxische stoffen of medicatie als mogelijke oorzaak hiervan.

---

Er zijn veel verschillende (genees-) middelen die schadelijk zijn voor de lever. Van eenvoudige Paracetamol tot specialistische medicatie als Methotrexaat. De centrale ligging (in het portale vaatsysteem) en functie van de lever zijn hier mede oorzaak van. De lever is natuurlijk het orgaan bij uitstek dat interacteerd met toxische stoffen en medicatie. Onder andere door deze stoffen af te breken, maar in sommige gevallen ook door ze te activeren.

### Stapelingsziekten

**Hemochromatose**

- Erfelijke ziekte (autosomaal recessief) met een prevalentie van ongeveer 0. 6 % in het blanke ras, maar een incomplete penetrantie.
- Door een toegenomen intestinale absorptie van ijzer ontstaat stapeling van in organen.
- Aanvankelijk is de lever normaal, later heeft de stapeling een progressieve fibrose en uiteindelijk cirrose tot gevolg.
- De **diagnose** kan gesteld worden door het aantonen van een verhoogde ijzerconcentratie en verzadiging van serumtransferrine.
- Leverbiopten tonen de mate van fibrose en eventuele andere complicaties. Zonder behandeling zullen patiënten aan de ziekte overlijden.
- Een eenvoudige en doeltreffende behandeling is aderlaten. Dit doet echter niets aan reeds bestaande cirrose.

**Ziekte van Wilson**

- Een zeldzame erfelijke (autosomaal recessief) aandoening waarbij koper stapelt in de lever.
- De ziekte kan zich op verschillende manieren uiten, onder andere als hepatitis.
- De **diagnose** wordt gesteld op basis van kenmerkende afwijkingen: de ring van Kayser-Fleischer in de cornea, verhoogde koperexcretie in de urine. Ter vaststelling van de fibrosegraad van de lever is een leverbiopsie nodig.

![Untitled](Untitled%203%2015.png)

- Door behandeling kan een volledige remissie bereikt worden, maar de bestaande leverfibrose is irreversibel.

### Diagnostiek: anamnese

Net als bij alle andere medische situaties (uitzonderingen bestaan) begint diagnostiek met een zorgvuldige anamnese. 

Bij icterus zijn er een aantal zaken die belangrijke aanwijzingen kunnen geven over de mogelijke oorzaken:

- Het is belangrijk te weten of er sprake van een nieuwe icterus, of een herhaalde of lang bestaande icterus.
- Uiteraard is hierbij ook de familieanamnese van waarde: bij erfelijke oorzaken zullen binnen de familiewaarschijnlijk meerdere gevallen bestaan.
- Ook kunt u aanwijzingen vinden voor virale hepatitis (Hep-A bij tropenbezoek, Hep-B bij wisselende seksuele contacten, Hep-C bij intraveneus druggebruik)
- Metastasen (vooral coloncarcinoom, maar ook andere tumoren).

---

- Een goed overzicht van gebruikte medicatie is ook belangrijk. Talloze medicijnen zijn hepatotoxisch en kunnen icterus veroorzaken.
- Ook andere intoxicaties moeten overwogen worden: Alcohol (ook vast te leggen in maat en getal), ‘huis-tuin-en-keuken’ Paracetamol (CAVE overdosering!), Chinese kruiden en ecstasy etc.

### Diagnostiek: laboratoriumdiagnostiek

Bij laboratoriumdiagnostiek op het gebied van de lever wordt vaak gesproken over ‘leverfunctie’. Het is echterbelangrijk onderscheid te maken tussen leverfunctie en leverschade.

Er zijn bepalingen die iets zeggen over eventuele **schade** aan de lever. Hierbij kan gedacht worden aan ASAT, ALAT, γGT (gamma-GT/ggt) en AF. Deze worden ook wel ‘leverenzymen’ genoemd.

Een verhoging van het γGT en/of AF wijst vooral op schade aan galwegepitheel, terwijl ASAT en ALAT verhogingvooral wijst op schade aan de hepatocyten zelf. Belangrijk is ook u te realiseren dat ziektes/afwijkingen buiten de lever een stijging van deze waarden kan geven.

Andere bepalingen zeggen iets over de **functie** van de lever. Hierbij kan gedacht worden aan bilirubine, stollingsfactoren en albumine.

### Diagnostiek: beeldvorming

De lever, galblaas en intrahepatische galwegen kunnen in beeld gebracht worden met **echo**. Op basis van echobeelden zijn uitspraken te doen over de lever (grootte, oppervlak, gelijkmatig parenchym, focaleafwijkingen) en de galblaas. De belangrijkste uitspraken over de galwegen in de lever zijn of deze slank of uitgezet zijn en of er stenen aanwezig zijn. Ook de grote vaten zijn te beoordelen: dilatatie en trombose, eventuele collateralen en de stroomsnelheid (m.b.v. echo-doppler) kunnen zichtbaar zijn. Ook de eventuele aanwezigheidvan ascites is te visualiseren.

Voor meer detail kan een **CT** of **MRI** van de lever/pancreas gemaakt worden. Hiermee kan ook eventuele verwijding van de intrahepatische galwegen worden gevisualiseerd. Ook kan nog gekozen voor een **4-fasen-CT** waar de doorbloeding van de lever meer gedetailleerd te zien is. Dit is vooral van nut bij het beoordelen van ruimte innemende processen (RIP’s). Hierbij wordt gebruik gemaakt van intraveneus contrast. Nadelen van CT zijn uiteraard het gebruik van toxisch contrastmiddel en het gebruik van schadelijke röntgenstraling. Dit kan voorkomen door de galwegen af te beelden met MRI: **M** agnetische **R** esonantie **c** holangiopancreaticografie ( **MRCP** ). Hiermee kunnen gedetailleerd de intra- en extrahepatische galwegen(en eventuele stenen) afgebeeld worden. Hiervan wordt ook een 3D-reconstructie gemaakt.

**Bij PSC**

In principe wordt de diagnose gesteld met behulp van een MRCP. Een ERCP zou ook nog kunnen, maar gezien het invasieve karakter van dit onderzoek, het risico op het ontwikkelen van een post-ERCP pancreatitis of cholangitis (dit laatste is een specifiek risico bij PSC), en het gebruik van belastende röntgenstraling is MRCP eerste keus.

### Diagnostiek: endoscopie

De galwegen kunnen endoscopisch benaderd worden door middel van een **ERCP** : **E** ndoscopische**r** etrograde **c** holangio **p** ancreaticografie. Hierbij wordt een scoop gebruikt waarbij de camera naar de zijkant isgericht. Hiermee wordt de papil van Vater opgezicht en gecannuleerd. Via een canule kan röntgencontrastopgespoten worden waardoor de galwegen (en ductus pancreaticus) zichtbaar worden. Een ERCP moet dus onder röntgendoorlichting gebeuren.

Bij ERCP kunnen eventuele stenen en andere afwijkingen aan de galwegen/pancreas zichtbaar gemaakt worden. Ook zijn meteen interventies mogelijk zoals biopteren, dilateren, steenextractie, stentplaatsing en papillotomie. Bij deze laatste interventie wordt de sfincter van Oddi ingesneden zodat ruimte ontstaat om galstenen doorte laten.

Nadelen zijn het invasieve karakter, het gebruik van röntgenstraling en de schadelijkheid van het contrastmiddel; door het contrast kan een pancreatitis ontstaan.

Beeldvorming van de galwegen kan ook gebeuren door middel van   **PTC**: **P**ercutane **T**ranshepatische **C**holangiografie. Ook hierbij kunnen direct interventies zoals stentplaatsing gebeuren.

# Zelfcontrole

Na het lezen van de relevante literatuur moet u ***minimaal*** de volgende vragen kunnen beantwoorden.Doe dit voor uzelf en neem aantekeningen over onduidelijkheden mee naar de nabespreking.

- Bepaal of het u duidelijk is wat ongeconjugeerd en geconjugeerd bilirubine is en of het bilirubinemetabolisme globaal duidelijk is.
- Op grond van welke laboratoriumbepalingen kunt u onderscheid maken tussen cholestatischeleverfunctiestoornissen en leverfunctiestoornissen veroorzaakt door beschadiging van hepatocyten?
- In welk deel van de hepatocyt zit het merendeel aan ASAT en in welk deel het meerendeel aan ALAT?
- Verhoging van ALAT en ASAT is niet specifiek voor leverziekten. Waarom niet?
- Noem van zowel prehepatische, hepatische als posthepatisch icterus een voorbeeld.
- Benoem hiervan de onderliggende pathofysiologie

| Galsteenlijden |  |  |
| --- | --- | --- |
| Hemochromatose met pancreas betrokkenheid |  |  |
| Pancreaskopcarcinoom |  |  |
| Primair scleroserende cholangitis (PSC) | Komt vaker voor bij colitis ulcerosa |  |

PSC : cholanigiocarcinoom kans? 10-20%

xanthelasmata

**Welke laboratoriumtest zou u verder kunnen helpen om de diagnose PBC waarschijnlijker te maken?**

Anti-Mitochondriële-antistoffen (AMA)

**Hoe kan de diagnose definitief worden gesteld?**

ERCP/MRCP

**Wat is de definitieve behandeling van PBC?**

Levertransplantatie

**Welk medicijn wordt vaak samen gegeven met methotrexaat om de toxiciteit ervan te verminderen?**

Foliumzuur

![Screenshot 2022-05-12 at 11.31.55.png](Screenshot_2022-05-12_at_11.31.55.png)

Als deze patiënt zich meldt met gastrointestinaal bloedverlies, wat is dan de eerste diagnose die u te binnen schiet?

Varicesbloeding