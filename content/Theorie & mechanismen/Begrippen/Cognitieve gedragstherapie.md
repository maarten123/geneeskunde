---
status: 
tags: 
type:
aliases: [CGT]
---

Cognitieve gedragstherapie heeft als uitganspunt dat klachten en problemen in belangrijke mate kunnen worden verklaard uit en worden onderhouden door oude en nieuwe bewuste en onbewuste leerervaringen. De invloed van die leerervaringen komt onder andere tot uitdrukking in de wijze waarop je denkt, voelt en doet. In de therapie ligt de nadruk op het beïnvloeden van deze leerervaringen voor zover die deel uitmaken van ontstaan en voortbestaan van de psychische problemen. Door het formuleren van heldere doelen kan de therapie voortdurend worden geëvalueerd en waar nodig worden bijgesteld. In de therapie gebruik je zowel binnen als tussen de sessies opdrachten en gerichte oefeningen. De meeste behandelingen nemen tussen de 10 en 25 zittingen in beslag. Het komt ook voor dat behandelingen korter of langer duren.