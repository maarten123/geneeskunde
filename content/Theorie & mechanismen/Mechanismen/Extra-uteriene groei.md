---
title: Extra-uteriene groei
draft: false
tags:
  - Kindergeneeskunde/Groei-Ontwikkeling
  - Mechanismen
  - Endocrinologie
aliases: 
description: 
publish: true
---

# Groei

**Catch-up growth:** als iemand na een periode van groeirestrictie in 1 jaar ineens heel veel
groeit.
**Target height:** lengte die een kind zou moeten halen op basis van zijn/haar genetisch profiel. Deze lengte wordt berekend met behulp van de lengte van de ouders.
**IGF-2 prenataal** belangrijk. **IGF-1 is postnataal** juist van belang.

## Somatotrope as

- **Hypothalamus**:
    - In de hypothalamus worden SRIF (somatostatine) en GHRH (Growth hormone releasing factor) aangemaakt.
- **SRIF** (somatostatine): Somatostatine remt de afgifte van GH (groeihormoon).
- **GHRH** stimuleert de afgifte van GH (groeihormoon).
- **[[Hypofyse]]:** Het groeihormoon wordt aangemaakt in de hypofyse.
- **GH:** Het groeihormoon (GH) wordt afgegeven in de circulatie en bindt aan de GH receptor, wat leidt tot een cascade van signaaltransductie stappen. Dat leidt tot onder andere de transcriptie en daarmee productie van IGF-1.
    - Het **groeihormoon** kan ook zonder IGF-1 een direct effect uitoefenen via de GH receptor die op vrijwel alle celsoorten aanwezig is.
- **IGF-1** wordt in vrijwel alle lichaamscellen geproduceerd, maar de lever produceert het grootste deel van de circulerende IGF-1.
    - Het groeihormoon kan ook zonder IGF-1 een direct effect uitoefenen via de GH receptor die op vrijwel alle celsoorten aanwezig is.

![|350](https://i.imgur.com/uOcsucu.png)![|350](https://i.imgur.com/64UPKA3.png)


## ICP model

Groei kent verschillende fases gedurende de kinderleeftijd. Iedere fase kent zijn eigen kenmerken en beïnvloedende factoren. In het ICP model worden de verschillende fases onderscheiden: baby/infant (eerste levensjaar), kind en puberteit.

Factoren die een rol spelen bij prenatale groei:

- Toevoer van voedingsstoffen (placenta)
- Lengte van moeder
- Geografische hoogte
- Geslacht
- Leeftijd moeder
- Sociale context

Hieronder nog eens alle factoren die een rol spelen bij post-natale groei nog een keer op een rij, met de belangrijkste factor dikgedrukt:

- Baby:
    - **Voeding**
    - Welzijn
- Kind:
    - Genetische aanleg
    - **Groeihormoon**
    - Schildklierhormoon
    - Voeding
    - Welzijn
- Puber:
    - Genetische aanleg
    - Groeihormoon
    - Schildklierhormoon
    - **Puberteitshormonen**
    - Voeding
    - Welzijn

![|350](https://i.imgur.com/7HC9vEw.png)


## Groeicurven

Gegevens voor meting:

- Gewicht
- Lengte
- Spanwijdte
    - een alternatief wanneer een lengtemeting niet mogelijk is, Indicator voor de verhoudingen van een persoon.
- Tibiameting
- Zithoogte/lengte ratio
- Schedelomtrek
    - Het onderscheid tussen microcefalie (micro=klein, cefalie = hoofd) en een macrocefalie (macro=groot, cefalie=hoofd) is dan van belang.
- Botleeftijd

### Botgroei en remodeling

Bij mensen die nog niet uitgegroeid zijn, scheidt de groeischijf de epifyse en metafyse. GH en IGF hebben effect op de groeischijven.

De verschillende cellen in de epifysaire schijf: stamcellen (1), prolifererende chondrocyten (2), hypertrofische chondrocyten (3), metafysair bot (4).


![|350](https://i.imgur.com/S209RmM.png)
![|350](https://i.imgur.com/JqAjSTq.png)


# Pathofysiologie

**Primaire groeistoornis** is een aangeboren groeistoornis. 
**Secundaire groeistoornis** is een verworven groeistoornis. 

Een afbuigende groeicurve (meer dan 1 SD) is een aanwijzing voor pathofysiologie.

### Constitutioneel (fysiologisch) kleine lengte:

De reden voor het niet bereiken van de target height hoeft niet pathologisch te zijn. Hieronder volgen twee voorbeelden.

- **Familiair kleine gestalte**

In dit geval blijft het kind onder de -2 SD. De oorzaak is kleine (voor)ouders.

Vaak begint het kind met een redelijke lengte, de groei buigt af op basisschoolleeftijd en komt dan later dan gemiddeld in de puberteit spurt en komt uit op een gemiddelde lengte. 

Met een trage rijper bedoelen we dat het kind verlaat in de puberteit komt. 

- **Trage rijper**

Vaak kwamen andere familieleden ook laat in de puberteit:

Het vragen naar lengtegroei in de familie en de verdere gezondheid van de patiënt zijn daarom belangrijk om onderscheid te maken met pathologische oorzaken van kleine lengte

## Pathologische oorzaken van kleine lengte

### Geproportioneerde kleine lengte

Bij kinderen met geproportioneerde kleine lengte zijn de armen en benen in verhouding met de rest van het lijf.

**Prenatale oorzaken van kleine lengte**

Deze kinderen zijn al klein bij de geboorte. Ongeveer 15% van de kinderen die te klein zijn bij de geboorte haalt het niet goed in.

- *Small for Gestational Age (SGA).*

SGA betekent dat het kind bij geboorte ‘te klein’ is voor de zwangerschapsduur.

**Syndromale oorzaken van kleine lengte**

Bij syndromale problemen gaat het om een intrinsieke groeistoornis.

Voedingsproblemen en een korte lengte vanaf jonge leeftijd kunnen een aanleiding zijn om te denken aan een syndromale afwijking. Verder is het belangrijk je te realiseren dat syndromale problemen lang niet altijd gepaard gaan met een ontwikkelingsachterstand of mentale retardatie.

**Postnatale oorzaken van kleine lengte**

*Endocriene aandoening*

Een afbuigende groeicurve en een toenemende gewichtscurve kunnen wijzen op een endocriene aandoening. Denk aan een langzaam werkende schildklier, een te laag gehalte groeihormoon, een te laag gehalte puberteitshormonen of een te hoog gehalte cortisol . Dit zorgt voor meer vetmassa (door minder lipolyse) en minder spieropbouw.

*Orgaanziekte*

Verschillende orgaanziekten kunnen afbuigende groei veroorzaken. Kenmerkend is dat vaak de groei en gewichtscurve allebei afbuigen.

**[[Coeliakie]]** is een voorbeeld van een orgaanziekte:

Bij coeliakie een afbuigende groei- en gewichtscurve. Ook zijn fysieke kenmerken passen bij coeliakie: geen billen, geen vetmassa, geen spiermassa, bolle buik.

*Psychogeen*

Wanneer de factor ‘good health and happiness’ niet in orde is (zie ICP model), bijvoorbeeld bij een heftige vechtscheiding voor de kinderen, kan het emotionele deprivatiesyndroom op treden. Hierbij is de GH-secretie verlaagd, die weer normaliseert wanneer de omgeving van het kind is gestabiliseerd of wanneer het kind in een andere omgeving is gebracht.

### Gedisproportioneerde kleine lengte

Disproportie houdt in de lichaamsverhoudingen niet in verhouding zijn. De zithoogte/lengte ratio is de meest gangbare parameter voor lichaamsverhoudingen. Een andere behulpzame meting is de spanwijdte. Om in te kunnen schatten of de lichaamsdelen in verhouding zijn of niet, is het belangrijk om kennis te hebben van de verhoudingen bij verschillende leeftijden. 

![|400](https://i.imgur.com/ng4Bod6.png)


***Skelet dysplasie***

Korte armen en benen.

***Rachitis***

Rachitis ontstaat vaak als gevolg van een vitamine D tekort. Het is een stoornis van de botvorming bij kinderen. Kenmerkend hiervoor zijn kromme benen.

*Chromosomale en genetisch oorzaken.*

Er zijn meerdere genetische oorzaken die een gedisproportioneerde kleine lengte veroorzaken.

*Turner*

Een bekend gen is het SHOX gen. SHOX staat voor short stature homeobox. Het is een gen dat essentieel is voor de ontwikkeling van het skelet, met name voor de groei in de lange pijpbeenderen. Het is een gen dat zich op het X-chromosoom en het Y-chromosoom bevindt. Daarom zijn kinderen met het syndroom van Turner klein, zij hebben 1 SHOX gen minder omdat zij maar één X-chromosoom hebben. 

Bij Klinefelter is er juist een extra chromosoom en dus een extra kopie van het SHOX gen. Daarmee verklaar je de relatief lange lengte.

SHOX haploinsufficiëntie is een relatief veel voorkomende erfelijke primaire groeistoornis. De kleine lengte kan behandeld worden door toediening van groeihormoon (zie ook onderstaand). Het botdysplastische fenotype wordt daarmee niet behandeld. Na het vaststellen van de diagnose is klinische follow-up ook van belang in verband met het ontwikkelen van Madelungse deformiteit.

![|250](https://i.imgur.com/fnBD8F1.png)


## Grote lengte

### Constitutioneel (fysiologisch) grote lengte:

De reden voor het niet bereiken van de target height hoeft niet pathologisch te zijn. Hieronder volgen twee voorbeelden.

- **Familiair grote lengte (fysiologisch)**

Vanwege grote (voor)ouders.

- **Vroege rijper**

Een vroege puberteit spurt waardoor de patiënt een grote lengte voor zijn leeftijd heeft.

## Pathologische oorzaken van grote lengte

### Proportionele grote lengte

Zoals je inmiddels weet, houdt proportioneel in dat de armen en benen in verhouding zijn.

***Hormonale oorzaken vaan grote lengte***

De lengtegroei kan versterkt worden door verscheidene hormonale oorzaken. Voorbeelden zijn een te vroege puberteit, groeihormoon overproductie en obesitas. Er is dan sprake van een proportionele grote lengte.

***Syndromale oorzaken van grote lengte***

Bijvoorbeeld Sotos, Weaver. Vaak is er bij deze syndromale aandoeningen sprake van mentale retardatie of macrocephalie.

***Syndromale oorzaken van grote lengte***

Bijvoorbeeld Sotos, Weaver. Vaak is er bij deze syndromale aandoeningen sprake van mentale retardatie of macrocephalie.

***Alimentaire obesitas***

Alimentaire obesitas ontstaat als gevolg van levensstijl (verkeerd dieet, te weinig beweging). De groeicurve laat een toename van gewicht en een toename van lengtegroei zien.

*Nota bene:* bij niet-leefstijlgebonden oorzaken van obesitas treedt vaak geen toename van de lengtegroei op en is er soms juist sprake van afbuigende lengtegroei, bijvoorbeeld bij endocriene problematiek.

### Disproportionele grote lengte

***Met marfanoïde habitus***

hiermee bedoelen we lange armen, lange benen, lange spinnige vingers (arachnodactylie), hyperlaxiteit.

Denk hierbij aan Marfan of MEN 2B. Bij Marfan kan een verwijding van de aorta optreden, wat kan leiden tot een aortaruptuur. MEN 2B is een multipele endocriene neoplasie en komt zelden voor. Deze kinderen krijgen schildklierkanker op vroege leeftijd.

***Zonder marfanoïde habitus***, maar wel met lange benen. Denk dan aan geslachtschromosomale afwijkingen (XXY, XYY,XXX)

# Puberteit

**Onderzoek pubertas praecox bij meisjes**
![|350](https://i.imgur.com/Zrtc2ZT.png)


**Onderzoek pubertas praecox bij jongens**

![|350](https://i.imgur.com/HmiViwv.png)


[https://www.youtube.com/watch?v=Jeg00jYngac](https://www.youtube.com/watch?v=Jeg00jYngac)
[https://www.youtube.com/watch?v=uBQm-DMBGqI](https://www.youtube.com/watch?v=uBQm-DMBGqI)