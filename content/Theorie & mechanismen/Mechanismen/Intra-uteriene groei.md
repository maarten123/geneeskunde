---
title: Intra-uteriene groei
draft: false
tags:
  - Gynaecologie/Obstetrie
  - Kindergeneeskunde/Groei-Ontwikkeling
  - Mechanismen
aliases: 
description: 
publish: true
---

Je kunt met behulp van je kennis over de fysiologie van de zwangerschap en de
functie van de placenta het normale proces van intra-uteriene groei beschrijven
en je kunt dit in verband brengen met oorzaken en gevolgen van intra-uteriene
groei restrictie.

# Fysiologie van de zwangerschap

- Je kunt de maternale aanpassingen bij een zwangerschap gericht op gewicht, metabolisme, ademhaling en circulatie beschrijven en je kunt deze in verband brengen met de functie van de placenta
- Je kunt in hoofdlijnen de fysiologische en anatomische ontwikkeling van embryo en foetus beschrijven

### Berekening duur zwangerschap

De zwangerschap wordt berekend vanaf de laatste menstruatie. De bevruchting vindt pas 2
weken hierna plaats.

## Fysiologische veranderingen: circulatie

- Toename **hartminuutvolume** (CO x HF)
    - 4,5 naar 6,0 L/min (27 weken zwangerschap)
    - Door verhoogd slagvolume en HF
- Toename **hartfrequentie**
    - 70 naar 85 slagen/minuut
- Toename **slagvolume**
    - 65 naar 72 mL
- Afname **bloeddruk**
    - **Mid-pregnancy drop**: geleidelijke daling van de bloeddruk met als diepte punt het midden van de zwangerschap.
        - Systolisch 110 → 105 mmHg en diastolisch 80 → 70 mmHg. Daarna stijgt de druk weer.
- Toename **bloed** en **plasmavolume (met ong. 50%)**
    - *Plasmavolume* Van 2500 naar 3800 mL. E
    - *RBCV*/*Erytrocytenvolume* van 1500 naar 1800ml.
    - **Hemodilutie:** verdunning Hb, tijdens zwangerschap wordt Hb bijgesteld.
    - Er is meer bloed nodig voor systemisch toegenomen weefseldoorbloeding.
- **Bloedruk neemt af door:**
    - Progesteron: relaxatie glad spierweefsel
    - Placenta: resistor met lage resistentie in parallel → placenta verlaagd de resistentie en dus de bloedruk.

### Supine hypotensive syndrome

Zwangere vrouw ligt tijdens 3e trimester op de rug 

→ dichtdrukken vena cava inferior door de uterus 
→ Afname veneuze return > dus afname CO
→ Afname HMV > verlaging bloeddruk. 
= Kans dat kind te weinig bloed krijgt. 

- Kans groter bij meerlingenzwangerschap

## Fysiologische veranderingen: Nieren en urinewegen

**Nieren:** belangrijkste verandering:
- **Verhoging van GFR** met 50%:
    - Hangt samen met de toegenomen doorbloeding.
    - Zorgt voor betere ontgifting van het bloed.
    - Voorkomt dat de toegenome doorbloeding de nieren beschadigd.
    - Terugresorptie in de nieren is ook verminderd → groter verlies van allerlei stoffen met de urine. → glucosurie (niet klinisch-relevant)

**Ureters en nierbekken**
De ureters en het nierbekken verwijden in de zwangerschap ten gevolgen van:
- Toename van progestron in het bloed wat zorgt voor een afname van de wandspanning in de ureters (hypotonie)
- Druk van de uterus op de ureters

**Blaas**
De uterus oefent tijdens de zwangerschap ook druk uit op de blaas:

→ frequentie van plassen (pollakisurie) neemt sterk toe. 

**Stress-incontinentie:**
Richting het eind van de zwangerschap wordt de blaas door de groei van de uterus meer omhoog getrokken waardoor de blaashalshoek minder scherp zal zijn. Hierdoor kan er bij een verhoogde buikdruk (hoesten, niezen, lachen) makkelijk urineverlies optreden. Dit type incontinentie heet stress-incontinentie.

## Fysiologische veranderingen: respiratie

- **Zuurstofconsumptie** gaat omhoog, circa 20%.
- **Teugvolume** neemt toe, circa 40%.
    - Ten gevolge van hoogstand van het diafragma de thoraxomvang toeneemt.
- **Arteriële pCO2** neemt af: 40 > 30 mmHg.
    - Progesteron maakt het ademcentrum gevoeliger voor CO2.
    - Hierdoor neemt bij geringe stijging van het pCO2 de ventilatie al sterk toe.
        - Gunstig voor afvoer van het CO2 van de foetus,
        - kan wel leiden tot hyperventilatie bij de zwangere.


![|450](https://i.imgur.com/WfnClTR.png)


# Functie van de placenta

## Innesteling & blastocyst

**Blastocyst**
Het tijdsinterval tussen de bevruchting en de innesteling van de zygote in de baarmoeder is ongeveer 6 dagen. In deze periode deelt de cel zich maar neemt de omvang niet toe, dit heet de klievingsdeling. Rond de 5e dag ontstaat er een holte in de zygote, men spreekt nu van een **blastocyst**.

**Embryoblast**
De embryoblastcellen liggen binnenin de blastocyst. Ze ontwikkelen zich tot het embryo. Deze cellen zijn embryonale stamcellen aangezien ze zich nog tot elk celtype van het lichaam kunnen ontwikkelen.

**Trofoblast**
De trofoblast cellen zijn cellen aan de buitenkant van de blastocyst. Ontwikkelen zicht tot de: 
- Placenta
- Vliezen

### De Innesteling

Na de reis van 5 dagen door de tuba (eileider) komt op de 6e dag de blastocyst aan bij het endometrium. De blastocyst zal de zona pellicuda afstoten waardoor er contact gemaakt kan worden met het endometrium.

1. Ten tijde van de innesteling bestaat het trofoblast inmiddels uit twee verschillende celtype; het syncytiotrofoblast en het cytotrofoblast. De syncytiotrofoblast cellen liggen het meest oppervlakkig en maken contact met het endometrium. Hierop volgt de implantatie.
	- ![|350](https://i.imgur.com/Hq6O9yh.png)
2. De cytotrofoblastcellen en syncytiotrofoblastcellen banen zich vervolgens een weg naar de diepte van het endometrium en het myometrium.
	-  ![|350](https://i.imgur.com/xPosMcq.png)
3. De blastocyste zinkt weg in de stroma van het endometrium dat zich binnen een week over de blastula sluit.
	- ![|350](https://i.imgur.com/9WhNOom.png)
4. De implantatie van de zygote is voltooid. Vrijwel direct na de innesteling vermenigvuldigen de trofoblast cellen in een snel tempo en begin met het produceren van hCG.

### Het zwangerschapsproduct

Uit de trofoblast- en embryoblastcellen ontstaat het zwangerschapsproduct. Dit zwangerschapsproduct bestaat uit:

1. De foetus
2. Het vruchtwater
3. De vruchtvliezen
4. De placenta
5. De navelstreng

## De placenta

Na de implantatie van de zygote in het endometrium zullen de trofoblastcellen de placenta gaan vormen om uitwisseling van voedingstoffen tussen moeder en kind mogelijk te maken.

### Trofoblast:

Uit de trofoblastcellen aan de embryonale pool ontwikkelt zich een dubbellaag: aan de buitenkant (vanuit embryo) de **syncytiotrofoblast** en aan de binnenzijde de **cytotrofoblast**. De trofoblastcellen zullen zich in twee richting ontwikkelen:

- De villeuze trofoblast die de foetale vlokken omgeven
    - Later uitwisselingsoppervlak tussen foetaal en maternaal bloed in intervilleuze ruimte
- De extravilleuze trofoblast die vooral invasief groeit
    - Zorgt voor de hechting van de placenta aan het myometrium

### Primaire, secundaire en tertiaire vlokken

Uit de cytotrofoblastcellen die bekleed zijn met syncytiotrofoblastcellen ontstaan **primaire vlokken**. Deze vlokken vertakken zich vervolgens tot een netwerk van zogenaamde **secundaire vlokken,** die uit stulpen in samengevloeide lacunes, die zich ontwikkelen tot intervilleuze ruimten. Ter hoogte van de decidua basalis ontstaan **tertiaire vlokken.** Hier komt de placenta tot ontwikkeling.

![Untitled](Untitled%204%2016.png)

### Intervileuze perfusie

Met het opgang komen van de intervileuze perfusie (AD 12 weken) ontstaat er een directe uitwisseling tussen maternaal en foetaal bloed. De tertiaire vlokken blijven zich verdere vertakken waardoor het uitwisselingsoppervlak toeneemt.

### Cotelydon
Iedere primaire vlok groeit uit tot een foetale uitwisselingseenheid, een cotelydon. De placenta bestaat gemiddeld uit 18 cotelydonen.

De verankering van iedere cotelydon aan de decidua met hechtvlokken zorgt voor stabiliteit bij het contact met langsstromend maternaal bloed. De bloedvoorziening van de intervilleuze ruimte van iedere cotelydon wordt verzorgd door een aantal spiraalarteriën.

### Voldragen placenta

In de loop van de zwangerschap neemt de uteroplocentaire doorbloeding sterk toe. In de voldragen zwangerschap is de placenta circa 3cm dik, doorsnede van 15-24 cm en een gewicht van ca 500 gram. Er zijn echter grote variaties in de grootte van de placenta per vrouw en per zwangerschap.

### Functies placenta

**Uitwisseling**

Tussen de foetus en de moeder worden via de placenta o.a. bloedgassen (O2 en CO2), nutriënten en afvalstoffen uitgewisseld. Deze stoffen zijn essentieel voor de groei en ontwikkeling van de foetus.

De foetus heeft een slimme truc om voldoende O2 uit het maternale bloed te krijgen. Foetaal hemoglobine bindt veel sterker zuurstof dan maternaal hemoglobine. Daarnaast is de concentratie hemoglobine ook hoger, waardoor het zuurstof makkelijk verplaatst van het maternale naar het foetale bloed.

**Immunologische functie**

De immunologische functie van de placenta bestaat uit twee onderdelen:

1. Activatie van de immunologische acceptatie van de foetus: de placenta activeert cellen met een imunosuppressief fenotype zodat de foetus niet afgestoten zal worden
2. Passage IgG antistoffen: IgG antistoffen van de moeder passeren naar het foetale bloed om de foetus de eerst vorm van afweer te geven

**Productie**

De placenta produceert verschillende nutriënten, hormonen en andere bio-actieve stoffen die belangrijk zijn voor de ontwikkeling en groei van de foetus.

Zo produceert de placenta het hormoon progesteron, wat essentieel is om de zwangerschap in stand te houden. Aan het begin van zwangerschap wordt dit hormoon nog geproduceerd door het corpus luteum (geel lichaam) onder invloed van hGC afkomstig uit het trofoblast. Vanaf week 7 wordt deze productie langzaam overgenomen door de placenta en vergaat het corpus luteum. Deze 'luteoplacentaire shift' is een essentiële gebeurtenis in de zwangerschap.

# Normaal process intra-uteriene groei

## De embryonale en foetale periode

Een zwangerschap duurt normaliter ongeveer 37-41 weken. Tijdens deze periode ontwikkelt de zygote zich tot een volledig kind in de buik van de moeder. 

### Conceptus (0-2 weken AD)

Deze fase staat in het teken van de voorbereiding. Deze voorbereiding bestaat uit de eerste celdellingen, transport naar de baarmoeder, innesteling in de baarmoederwand en de vorming van de embryonale kiemschijf.

### Embryonale periode (3-12 weken AD)

De embryonale periode staat in het teken van de zogenaamde organogenese, dit is de periode waarin de vorm en functie van de organen worden vastgelegd.

### Foetale periode (12 weken AD - Geboorte)

De foetale periode staat in het teken van groei van de foetus en rijping van de organen.

## Klinische relevantie embryonale en foetale periode

Het onderscheid tussen de embryonale en foetale periode is klinisch zeer relevant aangezien blootstellingen aan teratogenen (schadelijke invloeden van buitenaf) in beide periodes verschillende effecten zal hebben op het kind.

### Blootstelling in de embryonale periode

De embryonale periode staat in het teken van de organogenese. Hierdoor is de embryonale periode ook de meest kritische periode voor de ontwikkeling van het kind. Invloeden van buitenaf (teratogenen) zoals toxische stoffen, geneesmiddelen en infecties kunnen in deze periode congenitale afwijkingen veroorzaken.

> Een bekend voorbeeld hiervan is de stof diëthylstilbestrol **(DES). Er werd gedacht dat dit middel de kans op een miskraam kon verkleinen. Achteraf bleek blootstelling van het kind aan DES o.a. te leiden tot ontwikkelingsstoornissen van de geslachtsorganen en een verhoogd risico op het ontwikkelen van kanker van de genitaliën.
> 

### Blootstelling in de foetale periode

De foetale periode staat voor de groei en rijping van de foetus. Invloeden van buitenaf zullen in dit geval met name effect hebben op de groei van de foetus.

> Een goed klinisch voorbeeld is diabetes bij de moeder. Door het hoge glucosegehalte in het bloed van een zwangere met diabetes passeert er meer glucose naar het kind. Deze gaat ten gevolge hiervan meer insuline aanmaken waardoor er meer glycogeen, vet en eiwitaanmaak zal plaatsvinden in de foetus. Ten gevolge hiervan kan het kind macrosoom (een te hoog geboortegewicht) worden.
> 

Het is zeer belangrijk voor een vrouw om gezond de zwangerschap in te gaan. Veel verschillende stoffen kunnen namelijk invloed hebben op de ontwikkeling van het kind.

## Foetale groei

In de foetale periode zal de foetus hard groeien. Bij de geboorte weegt een gezonde neonaat (pasgeborene) gemiddeld zo'n 3500 gram.

Tijdens de foetale periode kan met behulp uitwendig onderzoek en echoscopie de groei van de baby worden bijgehouden.
## De geboorte

Normaliter wordt een kind volgroeid geboren tussen de 37 en 42 weken AD, dit wordt een à terme geboorte genoemd.

### Vroeggeboorte

Soms kan een baby echter te vroeg geboren worden. Er is sprake van vroeggeboorte wanneer het kind geboren wordt voor 37 weken. Deze neonaten zijn vaak nog niet volledig ontwikkeld en hebben soms ondersteuning nodig.

- In Nederland wordt een kind opgevangen vanaf 24 weken in een ziekenhuis met een NICU
    - Het kind is officieel 'levensvatbaar' en zal op een NICU (neonatal intensive care unit) worden verzorgd
- Vanaf 32 weken kan de bevalling plaatsvinden in een tweedelijnsziekenhuis, hier is geen NICU. Dit is echter geen probleem aangezien de kans op longproblemen waarvoor beademing op de NICU nodig is gering is.
- Vanaf 37 weken kan de bevalling bij laag risico zwangere plaatsvinden onder begeleiding van een eerstelijns verloskundige, dit kan zowel thuis als in het ziekenhuis

# Oorzaken en gevolgen van intra-uteriene groei restrictie.

Tijdens de zwangerschap dient de groei van de baby streng gecontroleerd te worden. Het vroegtijdig opsporen van afwijkingen in de groei kan namelijk zorgen voor betere foetale bewaking en betere perinatale (periode na geboorte) uitkomsten

## Echoscopie en de geboortecurve

### Hoe stellen we foetale groei vast?

**Symfyse-fundus meting**

Uitwendige meting  

Door middel van palpatie vaststellen bovenste baarmoedergrens (fundus). 

Vervolgens meet je de afstand in centimeter vanaf de bovenrand van de symfyse tot aan de fundus. 

Op deze manier kan de grootte van de baarmoeder worden geschat. 

De methode is echter niet heel betrouwbaar.

![Untitled](Untitled%205%2016.png)

**Echoscopie**

Met behulp van echoscopie kan het gewicht (EFW = estimated fetal weight) van de foetus worden geschat. Een echo in het derde trimester van de zwangerschap is hiervoor geschikt aangezien groeistoornissen meestal pas vanaf 24 weken zwangerschap zichtbaar zijn. In tegenstelling tot de 20 weken echo wordt deze derde trimester echo enkel op indicatie gedaan.

### Indicaties voor derde trimester echo

- Hoog risico zwangerschap als gevolg van:
    - Hypertensie
    - Diabetes
    - Voorgeschiedenis van intra-uteriene groeistoornissen
    - Nierziekten
    - AFS (anti-fosfolipiden syndroom)
- Afwijkingen in uitwendige groei (symfyse-fundus meting)
- Maternale obesitas
    - Het kan hierbij zeer lastig zijn om de uitwendige groei te bepalen

Hoewel roken tijdens de zwangerschap een belangrijke oorzaak is van groeistoornissen van de foetus is dit geen indicatie om echoscopie in het derde trimester te verrichten.

### Derde trimester echo in de praktijk

Op de foetale echo worden de volgende waardes gemeten:

1. Buikomvang (AC)
2. Hoofdomtrek (HC)
3. Femurlengte (FL)

Met behulp van de gemeten AC, HC en FL kan door een algoritme het EFW (estimated fetal weight) worden berekend.

Deze metingen worden vervolgens om de 2 weken herhaald zodat men de groei van de foetus in de foetale groeicurve kan uitzetten. Op deze manier kan de foetale groei nauwkeurig worden gevolgd en afwijkende groei tijdig worden vastgesteld.

## Descriptieve en prescriptieve curve

Het geboortegewicht van de baby is een belangrijke maatstaf voor de groei van de baby in de buik van de moeder. Om echter te zeggen of het geboortegewicht van de baby afwijkend is dien je het juiste type curve te gebruiken. Er is namelijk een onderscheid tussen de zogenaamde descriptieve en prescriptieve geboortegewicht curve.

**Discriptieve curve**

Een descriptieve geboortegewicht curve toont de mate van groei van kinderen in een specifieke plaats en tijd. Dit impliceert niet per se een patroon van gezonde groei en is niet geschikt om uitspraken te doen over geboortegewicht. **Kortom, dit zeg hoe groei is (in tegenstelling tot hoe groei moet zijn).**

P**rescriptieve curve**

De normaalwaarden in een prescriptieve geboortegewicht curve zijn gebaseerd op het gewicht van gezonde baby’s die in optimale condities zijn opgegroeid volgens internationale aanbevelingen. Deze curve is een standaard waarmee baby’s en jonge kinderen vergeleken kunnen worden. **Kortom, dit zegt dus hoe groei moet zijn (in tegenstelling tot hoe groei is).**

### Afwijkende groei

- Symmetrische groeirestrictie
    Bij een symmetrische groeirestrictie zijn alle metingen van het kind onder de norm voor normale groei. Er is geen afbuiging van de curve en AC, HC en FL zijn allemaal proportioneel klein.
    
    Oorzaken hiervan zijn:
    - Constitutioneel: kleine ouders
    - Congenitale afwijkingen
    - Foetale infecties
- Asymmetrische groeirestrictie
    - Bij een asymmetrische groeirestrictie is er een afbuiging op de groeicurve te zien en is de HC/AC-ratio <1. De oorzaak is een tekortschietende placentafunctie in de tweede helft van de zwangerschap.
    - Door het tekort aan toevoer van voedingstoffen gaat het kind de bloedvoorziening reguleren naar de essentiële organen (hersenen). Hierdoor neemt de hoofdomvang (HC) meer toe dan de buikomvang (AC) en groeit het kind disproportioneel.

## Foetale groeistoornissen[^1]

### SGA

Small for gestational age (SGA) betekent dat de baby een te laag geboortegewicht heeft voor de duur van de zwangerschap. Dit is het geval indien:

- Het geboortegewicht < 10e percentiel is van een plot met het populatie specifieke geboortegewicht versus de zwangerschapsduur of
- Het geboortegewicht < - 2SD is van een plot met het populatie specifieke geboortegewicht versus de zwangerschapsduur

### FGR

Foetale groeirestrictie (FGR), voorheen ook wel intra-uteriene groeirestrictie (IUGR) genoemd, betekent dat de foetus niet in staat is om zijn genetisch bepaalde potentiële gewicht te bereiken. Dit uit zich het tijdens de zwangerschap in het achterblijven van het gewicht van de foetus ten opzichte van de zwangerschapsduur.

De specifieke definitie van FGR is:

- EFW <p10 van intra-uteriene groeicurve en/of
- FAC <p10 van intra-uteriene groeicurve en/of
- Afname >20 percentielpunten van EFW en/of FAC in een periode van 2 weken

### LGA

Large for gestational age (LGA) betekent dat de baby een te hoog geboortegewicht heeft voor de duur van de zwangerschap. Dit is het geval indien:

- Het geboortegewicht > 90e percentiel is van een plot met het populatie specifieke geboortegewicht versus de zwangerschapsduur of
- Het geboortegewicht > 2SD is van een plot met het populatie specifieke geboortegewicht versus de zwangerschapsduur

### SGA en FGR

Foetale groeirestrictie (FGR) is een intra-uteriene diagnose en is niet hetzelfde als Small for Gestational Age (SGA), waarbij het geboortegewicht te laag is voor de termijn van de zwangerschap.

![|350](https://i.imgur.com/DMeDSmc.png)


- **SGA, geen FGR**: bijvoorbeeld een kind met genetische/syndromale afwijkingen of kleine ouders (constitutioneel) die al onder de p10 van de foetale curve valt vanaf het begin van de zwangerschap maar wel constant blijft groeien
- **Geen SGA, wel FGR**: bijvoorbeeld een kind dat aan begin van zwangerschap op p80 van de foetale curve ligt, later afdaalt naar p45. Er is dus wel sprake dan van FGR (>20 percentielpunten afbuiging). Op de geboortegewichtcurve ligt het geboortegewicht echter > p10 (AGA). Een mogelijke oorzaak hiervan kan een placentair probleem zijn zoals pre-eclampsie.
- **SGA en FGR**: bijvoorbeeld een kind wat initieel > p10 groeide maar in latere fase van de zwangerschap ten gevolge van FGR > 20 percentielpunten afbuigt (FGR) en op de geboortegewicht curve <p10 valt (SGA).

## Pathofysiologie

### Oorzaken FGR

De oorzaken van FGR (en/of SGA) zijn in te delen in drie groepen:

**Maternale oorzaken**

FGR kan ontstaan door een maternale oorzaak. De restrictie zal in dit geval worden veroorzaakt doordat de aanvoer vanuit de moeder naar placenta en kind niet voldoende is. 

- Onder deze categorie vallen de volgende oorzaken van FGR:
    - Gewicht
    - Roken
    - Medicatie
    - Ernstige ondervoeding/afvallen
    - Leefdtijd 16< of >40
    - Hypertensie/ pre-eclampsie
    - Ziekte moeder: hartvaat, nier, darm
    - Ethniciteit
    - Kort interpregnancy interval
    - Hoogte

**Placentaire oorzaken**

Een placentair probleem kan ook aanleiding geven tot FGR. In dit geval zal de overdracht van voedingstoffen van moeder naar kind verminderd zijn. 

- Onder deze categorie vallen de volgende oorzaken van FGR:
    - Interfarcing: onderbroken bloedvoorziening
    - Plaats placenta
    - Mate van ingroei placenta
    - Insertie navelstreng
    - Vaatverbindingen
    - Grootte placenta
    - Placenta insufficiëntie

**Foetale oorzaken**

De FGR kan ook ontstaan doordat er een probleem is van de foetus zelf. 

- Onder deze categorie vallen de volgende oorzaken van FGR:
    - Congenitaal
    - Genetisch
    - Intra-uterine infecties
    - Meerlingenzwangerschap
    - Constitutioneel: kleine ouders
    - Mannelijk geslacht

### Oorzaken LGA

Bij LGA is er in tegenstelling tot SGA sprake van een baby die te groot is voor de zwangerschapsduur. Logischerwijs zullen de oorzaken dus ook sterk verschillen. De oorzaken van LGA zijn in te delen in twee groepen; 

**Maternaal** 
![|450](https://i.imgur.com/c4KGEh2.png)


**Foetaal**

Foetale overgroeisyndromen zoals Beckwidth Wiedeman en Sotos kunnen leiden tot LGA. Echter, een foetale oorzaak van LGA is veel zeldzamer en komt zelden voor.

### Neonatale morbiditeit en mortaliteit

Foetale groeistoornissen gaan gepaard met een verhoogde perinatale morbiditeit en mortaliteit. Het is belangrijk om de eventuele aanwezigheid van morbiditeit tijdig op te sporen en indien mogelijk te behandelen.

**Morbiditeit FGR/SGA**

Er zijn veel neonatale risico's gerelateerd aan FGR/SGA:

![|450](https://i.imgur.com/vgiTV6Q.png)


**Ook LGA is gerelateerd aan een aantal risico's voor de neonaat:**


![|450](https://i.imgur.com/oGpm4YR.png)

[^1]: [[Foetale groeistoornissen]]