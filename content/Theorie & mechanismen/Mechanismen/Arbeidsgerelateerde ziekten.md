---
title: Arbeidsgerelateerde ziekten
draft: false
tags:
  - Mechanismen
  - Bedrijfsgeneeskunde
aliases: 
description: 
publish: true
---


**Arbeidsgerelateerde ziekten**

Werk heeft een positieve invloed op gezondheid. Daarentegen kan werk ook juist leiden tot
ziekte (denk aan werken met giftige stoffen).
In het International Classification of Functioning, Disability and Health (ICF), gemaakt door
de WHO (World Health Organisation), wordt het functioneren van mensen op 3 niveaus
ingedeeld. De verschillende niveaus hebben invloed op elkaar:

- Functioneren van lichaam kijkt naar het somatisch perspectief.
- Activiteiten die iemand onderneemt kijkt naar het persoonlijk (psychologisch) perspectief.
- Participatie in maatschappij kijkt naar het sociaal perspectief.

Ziekte heeft op alle drie de vormen van functioneren invloed. Functioneren wordt ook
bepaald door externe factoren (bv. werk) en persoonlijke factoren (bv. genetica).
Wanneer iemand gezondheidsproblemen krijgt die hoofdzakelijk door het werk veroorzaakt
worden, wordt dit een **beroepsziekte** genoemd. De belastende factoren in het werk zijn
terug te voeren op de 4 A’s:

- Arbeidsinhoud: wat iemand moet doen op zijn werk.
- Arbeidsomstandigheden.
    - Psychischebelasting:stress,emotioneelheftigwerk.
    - Lichamelijke belasting: zwaar tillen, houding.
    - Fysischebelasting:temperatuur,straling,geluid.
    - Toxische belasting: toxische stoffen, infectiedruk.
- Arbeidsverhouding: sociale verhoudingen op werk. Bv. in hoeverre werknemers
inspraak hebben in een bedrijf.
- Arbeidsvoorwaarden: afspraken tussen werkgever en -nemer (CAO)
    
    
    **Arbeidshygiënische strategie**: volgorde van handelen als blijkt dat werknemers in een
    bedrijf worden blootgesteld aan schadelijke factoren.
    
    1. **Bronmaatregelen.** Een werkgever moet eerst de oorzaak van het probleem
    wegnemen. Voorbeeld: een schadelijke stof vervangen door een veiliger alternatief.
    2. **Collectieve maatregelen.** Als bronmaatregelen geen mogelijkheden bieden, moet
    de werkgever collectieve maatregelen nemen om risico’s te verminderen. Voorbeeld:
    het plaatsen van afscherming of een afzuiginstallatie.
    3. **Individuele maatregelen.** Als collectieve maatregelen niet kunnen of ook (nog)
    geen afdoende oplossing bieden, moet de werkgever individuele maatregelen
    nemen. Voorbeeld: het werk zo organiseren dat werknemers minder risico lopen
    (taakroulatie).
    4. **Persoonlijke beschermingsmiddelen.** Als de bovenste drie maatregelen geen
    effect hebben, moet de werkgever de werknemer gratis persoonlijke
    beschermingsmiddelen verstrekken. Voorbeeld: oorbeschermers en lasbrillen.