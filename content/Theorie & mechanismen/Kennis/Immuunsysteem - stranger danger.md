---
status: 
tags: 
type: MGZ
aliases: 
cssClasses: img-grid, embed-strict
kwartaal: Q4
module: MSD
specialisme:
  - Interne geneeskunde
  - Hematologie
  - Immunologie
publish: true
---

#### Initiatie van de verworven immuunrespons
- Rol van aangeboren immuunsysteem in opstarten verworven respons;
- Interactie tussen DC en T-cel; 
- Vorming van het T-cel en B-cel repertoire;

Zoals je al eerder hebt gezien en gehoord, speelt het aangeboren immuunsysteem een cruciale rol in het opstarten van de verworven respons.  Dat gebeurt op twee manieren:
 
1. T-cellen worden geactiveerd door dendritische cellen (DC's) die antigen hebben opgepikt en deze in de context van MHC presenteren in de lymfeklieren.
2. Door de productie van chemokines en cytokines zorgen macrofagen, DC's en granulocyten ervoor dat de effectorcellen van het verworven immuunsysteem naar de plaats van infectie gaan om daar hun functie uit te oefenen.

#### Ontwikkeling van een lymfeknoop
 
- De activatie van de verworven immuunrespons vindt plaats in de secundair lymfoide organen.
- Dit is de ontmoetingsplaats van professionele APC's (bijv. dendritische cellen) en T- en B- cellen.
- De B-cellen zijn geconcentreerd in de lymfefollikels. Daar bevinden zich ook de folliculaire dendritische cellen (FDC's). De uitlopers daarvan zijn bezet met antigenen die betrokken zijn bij de activatie van B-cellen.
- De FDC's  presenteren echter geen antigenen in de context van MHC en hebben geen costimulatiemoleculen; het zijn dus geen professionele APC's.

#### Interactie antigeen presenterende cel en T-cel
Activatie van T-cellen door DC's  vindt (met name) plaats in de secundaire lymfoïde organen. Hierbij bindt de T-cel via zijn T-cel receptor (TCR) aan het peptide-MHC complex op de APC (signaal 1) . Een naïeve T-cel heeft dan tevens nog een tweede signaal nodig om geactiveerd te worden (co-stimulatie of signaal 2).

#### Het derde signaal
Naast signaal 1 (TCR-herkenning) en signaal 2 (costimulatie) wordt er in de interactie tussen APC en T-cel ook wel een signaal 3 onderscheiden. Dit betreft de cytokines die in het micromilieu aanwezig zijn en die de differentiatie van de geactiveerde T-cel in een bepaalde richting sturen. Deze cytokines kunnen door de APC maar ook door andere cellen zoals NK-cellen en granulocyten geproduceerd worden.
 
**Hoe wordt nu bepaald welke cytokines ter plekke geproduceerd gaan worden?**
De sleutel daarvoor ligt in de herkenning van microbiële patronen door TLR's en andere receptoren op cellen van het aangeboren immuunsysteem. Door hiermee waar te nemen wat voor soort micro-organisme er opgeruimd moet worden, kan er met behulp van cytokines een zodanig micromilieu gecreëerd worden dat stuurt in de richting van bijv. een Th1 of een Th2 respons.

#### MHC-klasse I; antigeenpresentatie en structuur
T-cellen kunnen alleen fragmenten van eiwitten (peptides) herkennen die in de context van MHC worden gepresenteerd. Wanneer een individu niet in staat is om een pathogeen in de context van MHC te presenteren, zal het pathogeen aan de T-cellen ontsnappen. Door de trucs te bestuderen die virussen gebruiken om aan het immuunsysteem te ontsnappen, weten we nu beter hoe de verwerking en presentatie van antigenen in elkaar zit.
 
(De termen calnexin, ralreticulin, ERp57, tapasin, en TAP transporter staan in Parham par. 5-10 en 5-11 en behoren niet tot de studiestof)

In het endoplasmatisch reticulum wordt de MHC-klasse gevormt, verschillende complexen binden aan dit eerste molecuul. Dit vormt een peptide loading complex. Proteosomen breken eiwitten af en presenteren deze aan de MHC, als een peptide bind gaat de MCH, via het golgiapparaat naar het membraan en presenteert deze zo aan t-cellen.

#### MHC-klasse I & II; Antigenpresentatie en structuur
Bij de opname/presentatie van een antigen in het MHC-molecuul zijn er dus twee mogelijkheden:
 
1. Het antigen (bijvoorbeeld een eiwit) is in de cel zelf gemaakt en kan daardoor vanuit het cytosol in een MHC-klasse I molecuul worden opgenomen. Dit is bijvoorbeeld het geval bij een virusinfectie waarbij viraal DNA / RNA in de cel wordt vertaald in een eiwit. 
 2. Het antigen wordt van buiten de cel via endocytose opgenomen en na bewerking in een fagolysosoom in een MHC-klasse II molecuul gepresenteerd. Zo'n extracellulair antigen kan een bacterie of deel van een bacterie zijn, maar bijvoorbeeld ook een kapseleiwit van een virus (deze laatste eiwitten worden dus niet intracellulair geproduceerd).

![|350](https://i.imgur.com/fDoocli.png)
Wordt het antigen intracellulair geproduceerd -> MHC-I. 
Wordt het antigen extracellulair geproduceerd (maar intracellulair verknipt) -> MHC-II.


#### T cel ontwikkeling in de thymus; positieve en negatieve selectie
Voorlopers van de T-cellen komen uit het beenmerg naar de thymus en rijpen daar verder uit. Hoewel de T cellen die de thymus binnenkomen geen expressie van CD4 en CD8 hebben (dubbel-negatief) worden ze gedurende de rijping in de thymus eerst dubbel-positief (zowel CD4 als CD8) en vervolgens enkel-positief (CD4 of CD8).

CD8 > MHC-klasse I
CD4 > MHC-klasse II

Als een t-cel alleen signaal 1, de MHC, ontvangt, dan wordt de cel anerg. 
De selectie in de thymus is niet waterdicht. Dit soort mechanismes (anergie-inductie) draagt mede bij aan het voorkomen van auto-immuniteit.

### De effectorfase van de verworven immuunrespons

#### Wie ruimt wat op?

Een MHC-I-peptide complex wordt gepresenteerd aan een CD8+ cel, die vervolgens kan uitrijpen tot cytotoxische T cel. Deze CTL zal vervolgens de cellen waarop het betreffende MHC-I-peptide complex tot expressie komt gaan vernietigen. Op die manier worden cellen die geïnfecteerd zijn door een virus (met intracellulaire eiwitproductie) opgeruimd.

Ook hier geldt weer; een naïeve CD8+ cel heeft een co-stimulatoir signaal nodig, een geactiveerde CTL niet.  Voor een geactiveerde CTL is herkenning van MHC-peptide complex voldoende voor het doden van de target cel.

Een MHC-II-peptide complex wordt gepresenteerd aan een CD4+ cel die vervolgens kan differentiëren tot een Th1 of een Th2 cel.
 
De Th2 cellen zijn van belang om de antistof respons te stimuleren via hulp aan B cellen. Antistoffen zijn uiteraard vooral geschikt om antigenen in de circulatie (extracellulair) onschadelijk te maken. Dit kunnen dus bacteriën zijn, maar ook virussen in het bloed (via antistoffen tegen kapseleiwitten).


> [!Bug]- CD8 T cells
> ![|150](https://i.imgur.com/s1DsAhE.png)
 
De Th1 cellen zijn van belang om via cytokineproductie hulp te bieden aan macrofagen die pathogenen moeten vernietigen. Dit gebeurt intracellulair, maar het zijn pathogenen die van buiten af via endocytose zijn opgenomen. Hier schuilt een mogelijke bron van verwarring, want de term intracellulair wordt nu op eens gebruikt in de context van MHC-II en extracellulaire pathogenen. Tenslotte kan een Th1 cel ook via IL-2 produktie hulp bieden aan CD8+ cytotoxische cellen en daarmee de afweer tegen een viraal geïnfecteerde cel ondersteunen.

**Samenvattend**:
Bevindt het op te ruimen antigen zich extracellulair        >        Th2 respons
Bevindt het op te ruimen antigen zich intracellulair         >        Th1 respons

![|300](https://i.imgur.com/8caBidn.png)

#### T-cel granule release
Zowel cytotoxische T-cellen als NK-cellen hebben cytotoxische granula. Met de stoffen die hieruit vrijkomen (perforine, granzymen) worden de doelwitcellen gedood. Een tweede aanvalsmechanisme is de binding van FasL aan Fas op de doelwitcel.
 
In tegenstelling tot T-cellen, hebben NK-cellen geen antigen-specifieke receptor en een beperkte geheugenfunctie. Daarom behoren de NK-cellen tot het aangeboren immuunsysteem.

#### Hoe de DC zijn hachje redt
Cytotoxische T-cellen kunnen andere cellen doden met behulp van perforine en granzymen die vrijkomen uit hun granula en door de FasL-Fas interactie.
Een professionele APC, zoals een DC, activeert een naieve CD8+ T-cel tot cytotoxische T cel door presentatie van een peptide in MHC-I en costimulatie. De geactiveerde cytotoxische T-cel zou de DC waarop het specifieke MHC-peptide complex tot expressie komt meteen kunnen gaan aanvallen. De DC zou dan niet meer in staat zijn om nog meer naïeve T-cellen te gaan activeren en er zou geen effectieve immuunrespons op gang komen.
 
Een mature DC blijkt echter te beschikken over 'serine-protease inhibitors', ook wel serpins genoemd die beschadigende stoffen zoals granzymen kunnen afbreken. De DC wordt daarmee niet onsterfelijk, maar rekt zijn leven.  De levensduur van een DC is overigens na maturatie niet langer dan enkele dagen.

### Kiemcentrum reactie
Tijdens de kiemcentrumreactie vindt somatische hypermutatie en klasse-switching plaats.


#### De interactie tussen B- en T-cel

De eerste activatie van een B-cel vindt plaats door herkenning van het antigen (Ag) via de B-cel receptor (de membraangebonden immunoglobuline). Voor volledige activatie en klasse-switch van de immunoglobuline is hulp van een T cel nodig.

![|200](https://i.imgur.com/cYHlwDc.png)

  
De interactie tussen de B-cel en de T-cel kan plaatsvinden doordat het Ag wat door de B-cel herkend wordt, wordt opgenomen en verwerkt. Peptiden die daarbij vrijkomen, worden gepresenteerd in de groeve van een MHC-II molecuul. Een T-cel die dit MHC peptide complex herkent kan op twee manieren hulp verlenen aan de B-cel:
1. via interactie tussen CD40L en CD40
2. via de productie van cytokines zoals IL-4

De interactie tussen B- en T-cel vindt plaats in de secundair lymfoïde organen.

Er zijn drie routes van complement activatie. De eerste twee (de alternatieve en de MBL-route) zijn aangeboren immuunresponsen terwijl de derde, klassieke route opstart via de verworven immuunrespons, namelijk binding van complementeiwitten aan de Fc-delen van antilichamen.

Hoewel de timing van activatie van deze routes verschillend is tijdens een immuunrespons, zijn de uiteindelijke effecten hetzelfde: opsonisatie, lysis en induceren van lokale inflammatie

ADCC

![](https://i.imgur.com/Rudo6te.png)
![](https://i.imgur.com/s3N20ck.png)
![](https://i.imgur.com/7Ga9WoA.png)
![](https://i.imgur.com/1SRt0EL.png)
![](https://i.imgur.com/OsDZHig.png)
