---
banner: https://images.unsplash.com/photo-1679772080462-ffe507c0a35e?ixlib=rb-4.0.3&ixid=MnwxMjA3fDB8MHx0b3BpYy1mZWVkfDEzfDZzTVZqVExTa2VRfHxlbnwwfHx8fA%3D%3D&auto=format&fit=crop&w=1600&q=60
banner_title: Ethische aspecten euthanasie
banner_y: 0.41928
publish: true
---

> **Achtergrond**
> Na drie decennia van maatschappelijk debat en een medische prakjjk waarin euthanasie werd
gedoogd, is in 2002 de Wet toetsing levensbeëindiging op verzoek en hulp bij zelfdoding aangenomen.
Euthanasie wordt sindsdien gedefinieerd als ‘opzettelijk levensbeëindigend handelen door een ander
dan de betrokkene op diens uitdrukkelijk verzoek’. Hulp bij zelfdoding is het ‘opzettelijk voorschrijven
of verstrekken van middelen waarmee de betrokkene zelf het leven kan beëindigen’. De cijfers laten
een gestage stijging van het aantal euthanasiegevallen per jaar zien. Zo’n 80% van de gevallen werd in
2021 door huisartsen uitgevoerd. Overigens gaat het in totaal in Nederland om ongeveer 135.000
sterfgevallen per jaar. 
>
> ![](https://i.imgur.com/aVJyz2e.png)
> Hoe vanzelfsprekend euthanasie en hulp bij zelfdoding ook lijken voor zowel dokters als patiënten, het is en blijft een vorm van niet-normaal medisch handelen. Een arts mag iemand om het leven brengen als hij of zij handelt in overeenstemming met de in de wet geformuleerde zorgvuldigheidseisen. Scherp gezegd; euthanasie uitvoeren conform de zorgvuldigheidseisen betekent strafuitsluiting voor de uitvoerend arts, zo niet dan gaat het om moord. 
> 
> Dat leidt in feite tot een paradoxale ontwikkeling. Enerzijds is het morele principe van respect voor autonomie (regie over eigen levenseinde) een drijvende kracht geweest achter de wet, anderzijds zien we dat de wet de macht van artsen rond het levenseinde juist heeft vergroot. De arts moet immers de overtuiging hebben gekregen dat er sprake was van een vrijwillig en weloverwogen verzoek en van uitzichtloos en ondraaglijk lijden.


#### Wet toetsing levensbeëindiging op verzoek en hulp bij zelfdoding (WTL)

> [!law] Wet toetsing levensbeëindiging op verzoek en hulp bij zelfdoding (WTL, 2e kamer 2000)
> De wet regelt in principe drie zaken:
> 1. de zorgvuldigheidseisen
> 2. de toetsing van meldingen
> 3. wijzigingen in andere wetten
> 
> **Artikel 2: Zorgvuldigheidseisen**
> De zorgvuldigheidseisen […] houden in dat de arts:
> - a) de overtuiging heeft gekregen dat er sprake was van een vrijwillig en weloverwogen verzoek van de patiënt,
> - b) de overtuiging heeft gekregen dat er sprake was van uitzichtloos en ondraaglijk lijden van de patiënt,
> - c) de patiënt heeft voorgelicht over de situatie waarin deze zich bevond en over diens vooruitzichten,
> - d) met de patiënt tot de overtuiging is gekomen dat er voor de situatie waarin deze zich bevond geen redelijke andere oplossing was,
> - e) ten minste één andere onafhankelijke arts heeft geraadpleegd, die de patiënt heeft gezien en schriftelijk zijn oordeel heeft gegeven over de zorgvuldigheidseisen, bedoeld in onderdelen a tot en met d, en
> - f) de levensbeëindiging of hulp bij zelfdoding medisch zorgvuldig heeft uitgevoerd.

##### Minderjarigen
- Een controversieel punt is dat ook minderjarigen vanaf 12 jaar een verzoek om levensbeëindiging of hulp bij zelfdoding kunnen doen. 
- Onderscheid tussen twee leeftijdscategorieën:
	- **Bij kinderen tussen 12 en 16 jaar** kan de arts alleen aan het verzoek gevolg geven indien de ouders of voogd met het verzoek instemmen. 
	- **Bij kinderen tussen 16 en 18 jaar** moeten de ouders wel in de besluitvorming worden betrokken; de arts kan het verzoek evenwel uitvoeren, ook als de ouders het er niet mee eens zijn (de wet stelt alleen dat hij het verzoek kan uitvoeren ‘nadat’ de ouders of voogd bij de besluitvorming zijn betrokken).

##### Toetsingcommissies
- Meldingen euthanasie
- Als een patiënt is overleden door medische interventie, maakt de arts een verslag over de gang van zaken:
	- Hij meldt het overlijden bovendien aan de gemeentelijke lijkschouwer; deze onderzoekt het stoffelijk overschot, gaat na hoe de levensbeëindiging is uitgevoerd en schrijft een eigen verslag.
	- Beide verslagen (van de arts en de lijkschouwer) gaan vervolgens naar een regionale toetsingscommissie.
- De behandelende arts moet informatie leveren met betrekking tot de ziektegeschiedenis (o.a. diagnose, medisch ingrijpen, behandelende artsen, aard van het lijden), het verzoek tot levensbeëindiging, de consultatie en de uitvoering van levensbeëindiging. 
	- De lijst bevat geen materiële criteria op grond waarvan kan worden geconcludeerd dat levensbeëindiging bij de desbetreffende patiënt gerechtvaardigd is. Dit is ter beoordeling van de toetsingscommissie.

### De ethiek van levensbeëindiging
#### Argumenten voor levensbeëindiging
##### 1. Wens van de betrokkene
- **Verlichtingstraditie** → de wens van een autonoom individu is moreel doorslaggevend;
- **Voorwaarden**:
	- Betrokkene dient wilsbekwaam te zijn;
	- Wens om te sterven is duurzaam;
	- Wens om te sterven is uitdrukkelijk geuit;
	- Wens om te sterven is vrijwillig tot stand gekomen;
##### 2 Belang van de betrokkene
> Levensbeëindiging is ethisch verdedigbaar, niet omdat de betrokkene erom verzoekt, maar omdat, alles afwegende, de dood meer in diens belang is dan het leven.

**Er zijn verscheidene factoren die in deze afweging kunnen meespelen**: 
- Ondraaglijk lijden;
- Een onvoldoende kwaliteit van leven;
- Een leven dat niet meer menswaardig is;
- Ontluistering;
- Een (toekomstig) onleefbaar bestaan;

>Wanneer deze factoren aan de orde zijn, is het een daad van barmhartigheid en medelijden om iemand uit deze situatie te verlossen (volgens argument);

**'Ondraaglijk lijden'**
De discussie over ondraaglijk lijden illustreert dat er feitelijk twee processen zijn: 
- **Sanisering** (waarbij problemen zoals eenzaamheid en levensmoeheid worden geduid in termen van ziekte);
	- Kunnen allerlei condities waarin mensen kunnen komen te verkeren wel als ondraaglijk lijden  worden opgevat en lijdt dit vervolgens in medische termen kan worden begrepen of eerder in andere termen, bijvoorbeeld als sociaal of existentieel lijden?
- **Medicalisering** (waarbij voor deze problemen een beroep wordt gedaan op de deskundigheid van artsen);
	- Bij het tweede proces is aan de orde wie bepaalt wanneer van ondraaglijk lijden sprake is: als een beroep wordt gedaan op artsen, dan dienen zij ook op grond van hun expertise te bepalen of er werkelijk sprake is van ondraaglijk lijden (zoals de uitspraak van de Hoge Raad bevestigt). 

  
**Tegenargumenten**:
-   Als iemand niet wilsbekwaam is, kan alleen op grond van een schriftelijke wilsverklaring worden gehandeld.
-   Hoe kan iemand inschatten wat in andermans belang is? Dat is altijd subjectief.
-   De dood van de een kan in het belang zijn van een ander.

##### 3 Medische verantwoordelijkheid
**Medische verantwoordelijkheid**: de geneeskunde zelf heeft het levenseinde tot probleem gemaakt en is dus verantwoordelijk voor oplossingen.

**Tegenargumenten**:
- Het beste tegenwicht tegen medische macht is niet de medische professie maar de autonomie van het individu.
- Levensbeëindiging is geen normaal medisch handelen.
- Oordelen over de kwaliteit van leven zijn subjectief en willekeurig, ook als ze door medici zijn geveld.

**Paradox medische macht en autonomie**
Voorstanders van het beginsel van autonomie zullen betogen dat het individu zelf uitmaakt wat ondraaglijk lijden is; in dat geval is het echter paradoxaal om een beroep te doen op artsen voor hulp en tegelijkertijd niet te accepteren dat zij dan ook vaststellen of er werkelijk sprake is van een medische conditie die medische hulp rechtvaardigt.

#### Argumenten tegen levensbeëindiging
##### 1 Eerbied voor het leven
- Vanuit de levensbeschouwelijke traditie van medische ethiek wordt gewezen op de beschermwaardigheid van individueel menselijk leven.
- De nadruk kan liggen op het vijfde gebod: Gij zult niet doden.
- **Dat het leven ons gegund is**: 
	- Iedereen verdient het leven mee te kunnen maken;
	- Het leven is een geschenk van god.

**Tegenargumenten**:

-   Verbod tot doden is niet absoluut.
-   Mensen geven zelf vorm aan hun leven.
-   Menselijk leven is meer dan voortbestaan.
-   Eerbied voor het leven is niet strijdig met zelfbeschikking.

##### 2 Overbodigheid
- Goede pijnbestrijding maakt de vraag naar euthanasie overbodig. 
- De sterke vorm van dit argument zegt dat het eigenlijk altijd mogelijk is om door goede stervensbegeleiding en deskundige behandeling pijn (en andere symptomen) in de laatste levensfase op te heffen. 
- De zwakke vorm van het argument stelt dat pijn vaak of in de meeste gevallen is te bestrijden. De consequentie is dat levensbeëindiging niet moreel te rechtvaardigen is vanwege ondraaglijke pijn; aan dat laatste is immers altijd of meestal wat te doen.

**Tegenargumenten**:

- Is pijn bij terminale patiënten inderdaad volledig behandelbaar?
- Pijn vormt niet de primaire reden voor verzoeken om euthanasie.
- Behandelen van pijn is niet hetzelfde als verzachten van lijden.

> **Lijden omvat meer dan pijn.** 
> - Niet alleen treden veelal ook andere fysieke problemen op in de laatste levensfase (kortademigheid, obstipatie, incontinentie). 
> - Verbetering van pijnbestrijding richt zich slechts op een onderdeel van een breder complex van verschijnselen. 
> 	- Behandelen van pijn is niet hetzelfde als verzachten van lijden. 
> 	- Tegenstanders van levensbeëindiging kunnen dit beamen en eruit afleiden dat dan ook een brede benadering van palliatieve zorg noodzakelijk is. 
> - Daarnaast kan er sprake zijn van **geestelijk lijden**. 
> 	- Besef van zinloosheid, aftakeling, ontluistering kunnen de patiënt ernstig doen lijden. 
> 	- Of dit uitzichtloos of ondraaglijk is, wordt vanuit het perspectief van de verlichtingstraditie niet bepaald door de arts, maar door de patiënt.


##### 3 Hellend vlak
- Wanneer eenmaal de beslissende stap gezet is dat artsen hun patiënten mogen doden, is het hek van de dam.
- Er zijn gevallen geweest waar er levensbeëindiging is geweest zonder verzoek.
- Bovendien zal, als eenmaal aanvaard is dat mensen door medici gedood mogen worden, ook niet-vrijwillige levensbeëindiging acceptabel worden.
- **De reden hiervoor is dat voortdurend twee morele rechtvaardigingen aan de orde zijn**: respect voor autonomie en opheffen van lijden.
	- Patiënten kunnen zonder wens of toestemming uit hun 'lijden' worden 'verlost', omdat de arts denkt dat dit de juiste keuze is. 


**Tegenargumenten**

- Er kan op rationale gronden onderscheid worden gemaakt.
- In de praktijk zijn duidelijke grenzen te trekken.
- Historische analogieën zijn onjuist.
- De medische context van euthanasie is een garantie tegen misbruik.

##### 4 Gevolgen voor de cultuur
- Levensbeëindiging is gemedicaliseerd en genormaliseerd.
 - Bij deze argumentatie wordt de nadruk gelegd op de sociaal-ethische implicaties van levensbeëindiging. Gewezen wordt op het paradoxale karakter van de euthanasiediscussie en op euthanasie als uiting van utopisch denken.
 - **Zelfbeschikkingsrecht is gemedicaliseerd**: autonomie wordt gelijkgesteld aan het recht op hulp van de arts bij het levenseinde.

**Paradox**
De vraag naar de wenselijkheid en mogelijkheid van euthanasie kwam voort uit de wens van mensen hun eigen dood te sterven.
Uit protest tegen de onteigening en ontluistering van het stervensproces door overactief medisch ingrijpen, werd respect voor de patiënt als persoon gevraagd. Het voorlopige resultaat is nu niet alleen dat in de dagelijkse praktijk vaak artsen blijken te beslissen dat het voor de patiënt beter is te overlijden, maar ook dat een dergelijke beslissingsbevoegdheid zonder veel maatschappelijk protest als normaal medisch handelen lijkt te worden beschouwd. Wat begon als verzet tegen de medische macht, resulteert in een nog grotere medische macht over leven en dood.

**Tegenargumenten**:

- Was het vroeger zo veel beter?
- De huidige discussie richt zich meer op begrenzing van medisch handelen.
- De zin van leven en lijden kan niet worden opgedrongen.
- Medicalisering van het sterven is niet onwenselijk.



### Mag je een verzoek om euthanasie eigenlijk weigeren? 
**Arts hoeft niet mee te werken aan euthanasie**
Volgens de wet heeft niemand recht op euthanasie. Een arts mag dus ook een vraag om euthanasie weigeren. Ook als de patiënt opgeschreven heeft wat hij wil. Of als de situatie van de patiënt past bij alle eisen van de wet. Als een arts de euthanasie niet zelf wil uitvoeren, moet hij dit altijd tegen de patiënt zeggen. Dan kan de patiënt naar een andere arts. Soms stuurt de arts een patiënt naar het Expertisecentrum Euthanasie.

Hier kunnen mensen naartoe met een euthanasieverzoek als de eigen (huis)arts het verzoek niet kan of wil uitvoeren. Het verzoek van de patiënt moet wel voldoen aan alle zorgvuldigheidseisen.


### VSED

- Vrijwillig stoppen met eten en drinken (VSED) wordt niet frequent toegepast, maar kan een optie zijn bij:
	- Ouderen boven de 60 jaar
	- Onder de 60 jaar alleen in terminale situaties
	- In de laatste zes maanden van een dodelijke ziekte
- Zo nodig met palliatieve zorg
	- Klachten, zoals dorst, vaak goed medicamenteus te bestrijden
	- Patiënt mag niet meer dan 50 ml per dag drinken, anders lukt het niet: instrueer familie en alle verzorgenden!

#### Hoe verloopt schouw bij een euthanasie?
- Vooraf aanmelden
- Na overlijden komt gemeentelijk lijkschouwer
- Hij doet oppervlakkig schouwonderzoek
- Overlegt met officier van justitie
- Deze geeft akkoord voor vrijgeven lichaam
- Verslagen gaan naar toetsingscommissie


