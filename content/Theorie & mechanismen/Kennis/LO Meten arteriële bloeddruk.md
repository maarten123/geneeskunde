---
status: 
tags: PPG
vak: PPV
type: Lichamelijk onderzoek
aliases: 
cssClasses: img-grid, embed-strict
publish: true
---
### Achtergrond

- *Systolische bloeddruk (*bovendruk): is de maximale druk door de samentrekking van de ventrikels.
- *Diastolische druk*: is de laagste bloeddruk in het vat, net vóór de volgende contractie van het hart.
- *Polsdruk*: is het verschil tussen de systolische en de diastolische druk. 

---

*Windketel*

Bloeddruk is de resultante van de output van het hart en de perifere weerstand in de bloedvaten in het arteriële deel van het stelsel. Omdat bloedvaten compliant (veerkrachtig, elastisch) zijn, is er ook druk tijdens de diastole, die zorgt voor stromen van het bloed (de ‘windketelfunctie’ van het vat). Organen zijn zo gedurende de hele hartcyclus voorzien van bloeddoorstroming.

---

**Korotkov**

Turbulentie door gedeeltelijke compressie van het vat is met de stethoscoop hoorbaar als korotkov-tonen. 

- Een geheel geopend vat heeft een onbelemmerde doorstroming zonder turbulentie: er is dan niets te horen.
- Een geheel gesloten vat heeft geen doorstroming, ook dan is er niets te horen.
- Een gedeeltelijk gecomprimeerd vat heeft enige *flow*, wisselend in de bloeddrukfasen, en hierbij is er turbulentie. Er zijn dan vaattonen hoorbaar: de korotkov-tonen.

---

- De korotkov-tonen ontstaan in het vat onder de distale helft van de bloeddrukmanchet, door snelle bewegingen in de vaatwand als gevolg van de turbulentie.
- Nikolai Korotkov beschreef deze geluiden in 1905.
- De korotkov-tonen worden in vijf fasen ingedeeld:
    - fase 1 is het zachte, kloppende begin van de tonen, waarbij de systolische bloeddruk wordt afgelezen;
    - fase 2 is een blazend of suizend luider worden;
    - fase 3 is een luider en kloppend (bonzend) geluid;
    - fase 4 is een zachter, dof kloppen;
    - bij fase 5 verdwijnen de tonen en wordt de diastolische bloeddruk afgelezen.

![Untitled|200](Untitled%2064.png)

### Protocol

1. De patiënt zit met de rug gesteund, voeten beide naast elkaar op de grond en de ontblote bovenarm rust op tafel of bed op harthoogte.
2. Bloeddruk wordt met een sfygmomanometer gemeten.
3. Bloeddrukmanchet wordt aangelegd om bovenarm, vlak boven de elleboogsplooi, en **moet 80%** van de bovenarm omspannen. Niet te los of te strak.
 
 #### Palpatoire bloeddruk
    
5. Meet eerst de palpatoire bloeddruk: manchet oppompen terwijl arteria radialis wordt gepalpeerd.
	- Manchet oppompen tot boven het wegvallen van de palpatoire pols. Dan meteen ventiel openen en met 2-3 mmHg/sec laten leeglopen totdat pols weer terugkomt.
	- Als de pols terugkomt, noteer je de druk waarop dat gebeurt en laat je de band snel leeglopen. Deze gemeten druk betreft de systolische palpatoire bloeddruk.
5. Meet daarna de auscultatoire bloeddruk: manchet oppompen terwijl arteria brachialis wordt geausculteerd.
    - Je *palpeert de arteria brachialis* aan de mediale zijde in de elleboog net onder de
    manchet en legt de membraan van de stethoscoop hierop.
    - Vervolgens pomp je de band op tot *20 mmHg* boven de reeds gemeten palpatoire
    druk.
    - Ventiel openen en met *2-3 mmHg/sec* laten leeglopen.
    - Voor het eerst horen van de toon (Korotkov 1) is *systolische druk*.
    - Volledig wegvallen van de toon (Korotkov 5) is *diastolische druk*.
    - Indien toon tot 0 blijft dan wordt Korotkov 4 genoteerd (bijvoorbeeld RR 100/60/0).
6. Meet bij een *nieuwe patiënt* eerst **links en rechts de bloeddruk en ga dan verder met de arm met de hoogste tensie.**
7. Meting herhalen aan deze betreffende arm en gemiddelde van de twee metingen van deze arm is de gemeten bloeddruk.
8. Als het verschil tussen deze twee metingen groter is dan 5 mmHg: nogmaals meten en pak dan het gemiddelde van de drie metingen.
9. Bij een bekende patiënt bij wie reeds duidelijk is welke arm de hoogste tensie heeft, wordt stap 6 overgeslagen en wordt telkens deze arm gebruikt (in stap 7 en 8).

### Detail protocol

**Houding en voorbereiding**

- De patiënt heeft voorafgaand aan de bloeddrukmeting enkele minuten rustig gezeten of gelegen.
- De gehele bovenarm is ontbloot, er mag geen strak zittende kleding om de bovenarm zijn.
- De patiënt zit op een stoel of bed, met de rug gesteund.
- De arm van de patiënt is ontspannen (gesteund op tafel, bed, of door de onderzoeker), de bovenarm is op harthoogte (midsternaal of vierde intercostale ruimte).

**Sfygmomanometer**

- De sfygmomanometer bestaat uit een opblaasbare manchet waaraan een drukmeter en een ballonpompje met handbediend ventiel verbonden zijn.
- Het opblaasbare deel van de manchet moet minimaal 80% omspannen van de omvang van de bovenarm en moet over de a. brachialis worden gelegd.
- De stethoscoopkelk of -membraan (in Nederland is het membraan gebruikelijk) wordt geplaatst op de a. brachialis ter hoogte van de elleboogplooi.
- Bij een gestrekte arm (handpalm naar boven) is de a. brachialis te voelen in de elleboogplooi iets ulnair van het midden.

**Auscultoir**

De bloeddrukmanchet wordt vlot opgepompt. Tijdens het pompen wordt de a. radialis gepalpeerd of de a. brachialis geausculteerd om te voelen of te horen wanneer de bloeddruk wegvalt en het vat dus volledig wordt dichtgedrukt door de manchet. 

(Pols weg = systole, pols weer terug = diastole)

**Palpatior**

- Dan wordt nog 20–30 mmHg druk bijgepompt.
- Voorzichtig wordt nu het ventiel iets geopend om de manchet langzaam met ongeveer 2–3 mmHg/sec. te laten leeglopen.
    - Bij een lage hartfrequentie moet de druk in de manchet geleidelijker zakken, omdat het aflezen anders onnauwkeurig wordt.
- Direct bij het horen van de eerste tonen (fase 1) wordt de systolische bloeddruk afgelezen.
- Bij het verdwijnen van het geluid (fase 5) wordt de diastolische bloeddruk afgelezen.

### **Meten bloedruk bij pathologie**

Als de tonen wegvallen kort na het ontstaan van fase-1-tonen en bij een wat lagere druk weer beginnen, noemt men dat een auscultatory gap. De bovenwaarde wordt dan afgelezen bij de eerste keer dat men tonen hoort, de diastolische waarde bij de tweede keer dat de tonen verdwijnen. Wanneer de tonen erg zacht te horen zijn, kan opnieuw gemeten worden, waarbij de patiënt gevraagd wordt tijdens het oppompen van de bloeddrukmanchet een krachtige vuist te maken en deze weer te ontspannen bij het laten leeglopen. Als de tonen niet verdwijnen tot dicht bij de 0 mmHg, wordt fase 4 (zachter worden) afgelezen als diastolische druk. Dit kan soms voorkomen, bijvoorbeeld bij zwangeren, ouderen met atherosclerose, of tijdens inspanning. Het aflezen van de bloeddruk kan tot op 2 mmHg nauwkeurig gebeuren. Meestal wordt geadviseerd de bloeddruk minimaal tweemaal te meten en de gemiddelde waarde te noteren. De notatie die gehanteerd wordt, is: RR (systolisch) … / … (diastolisch) mmHg, li/re arm, liggend/zittend, tijd.

De bloeddruk aan beide armen meten kan bij verdenking op coarctatio erg nuttig zijn. Het heeft weinig nut om routinematig beiderzijds de bloeddruk te meten. 

### Klinische betekenis

- Bloeddruk is een van de vitale functies.
- Kinderen en jongvolwassenen hebben gemiddeld een lagere bloeddruk dan ouderen. Voor een jongvolwassene is een basisbloeddruk van 100/60 mmHg een normale waarde. In de loop van het leven neemt de elasticiteit van de bloedvaten af en de bloeddruk daardoor vaak wat toe.

***Hypertensie***. Men spreekt van hypertensie bij een herhaaldelijk (minimaal op twee verschillende dagen tweemaal gemeten) vastgestelde systolische bloeddruk boven 140 mmHg, en/of een diastolische druk boven 90 mmHg.

Een vijfde van de Nederlandse bevolking tussen 20 en 60 jaar heeft waarden in deze orde van grootte! Met de leeftijd neemt de kans op het ontstaan van hypertensie toe. Hypertensie is een risicofactor voor het ontstaan van cardiovasculaire aandoeningen, doordat dit het ontstaan van atherosclerose in de vaatwand van arteriën en arteriolen versnelt en het ontstaan van een CVA bevordert. 90–95% van de hypertensie is essentiële hypertensie, een complexe aandoening waarop veel factoren van invloed zijn, zoals leeftijd, zoutgebruik, erfelijke aanleg, stress en oestrogenen.

***Hypotensie*** is een te lage bloeddruk met klinisch negatieve effecten voor de patiënt. Een systolische bloeddruk < 90 mmHg is per definitie hypotensie.

***Shock*** is een levensbedreigende verandering in de circulatie waardoor te weinig zuurstof naar de weefsels gaat, door te weinig bloed (hypovolemische shock bij bloeding of obstructieve shock bij longembolie), functievermindering van het hart (cardiogene shock, bijv. na infarct) of verwijding van veneuze bloedvaten met ophoping (*pooling*) van bloed (anafylactische shock). 

Het lichaam kan tot op zekere hoogte minder vitale delen tijdelijk van minder bloed voorzien en de circulatie van vitale organen (hersenen, hart, nieren) langer in stand houden in geval van shock. In de periferie (armen, benen) wordt de circulatie dan beperkt ten gunste van vitale organen. Aanvankelijk wordt door reflectoire compensatie de perfusie van vitale organen gewaarborgd door neurohumorale mechanismen. Al vóór het ontstaan van hypotensie versnellen de pols en ademhaling en treedt er perifere vasoconstrictie op. Geleidelijk raken ook de vitale organen betrokken, waarbij de patiënt verward raakt. Uiteindelijk kan irreversibele schade van weefsels ontstaan, leidend tot de dood.