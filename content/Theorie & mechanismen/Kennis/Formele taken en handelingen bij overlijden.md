---
banner: https://images.unsplash.com/photo-1586015530974-66bba8e530ae?ixlib=rb-4.0.3&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=1470&q=80
banner_title: Handelingen bij overlijden
publish: true
---

Als je als arts gevraagd wordt een lijkschouw uit te voeren is meestal wel duidelijk dat de patiënt inderdaad is overleden. Niet in alle situaties is dat echter helemaal duidelijk. Stel je bijvoorbeeld eens voor dat je bij een situatie komt waarbij een persoon mogelijk is verdronken, maar het onduidelijk is hoelang hij in het water heeft gelegen. Er is geen duidelijk waarneembare ademhaling en je voelt aan het onderkoelde lichaam geen pols. Wetende dat onderkoeling kan leiden tot een vertraging van functies zijn in deze situatie alleen deze bevindingen onvoldoende om de dood vast te stellen en reanimatie achterwege te laten (schijndood). Het is dus aangewezen bij elke schouw op protocollaire wijze de dood vast te stellen.

  
Na overlijden wordt het lichaam doorgaans door de behandelend arts geschouwd. Doel is te onderzoeken of een verklaring van overlijden kan worden afgegeven (zogenaamd A-formulier). Deze is nodig om van de ambtenaar van de burgerlijke stand verlof tot begraving of crematie te verkrijgen. Daarnaast moet de arts een doodsoorzakenformulier (zogenaamd B-formulier) invullen voor de statistiek.


### Onderdelen van een lijkschouw
  - Onderzoek naar de medische voorgeschiedenis.
  - Onderzoek naar de omstandigheden waaronder de dood intrad.
  - Lichamelijk onderzoek: inspectie en zo nodig palpatie, percussie en temperatuurmeting.
  - Vaststellen van de datum van overlijden en de doodsoorzaak en de aard van het overlijden, en het bij benadering bepalen van het tijdstip van overlijden.
  - Verslaglegging.
  - Afgeven van een overlijdensverklaring bij natuurlijk overlijden (de A-verklaring) en een doodsoorzaken- of B-verklaring voor het Centraal Bureau voor de Statistiek (CBS).
  - Indien de gemeentelijk lijkschouwer geen verklaring van overlijden kan afgeven, brengt hij verslag uit aan de officier van justitie.

#### Lichamelijk onderzoek bij een lijkschouw

- **Inspectie** (tekenen van geweld, petechiën, injectieplaatsen, lijkvlekken etc.)
- **Pupilreacties** (wijde lichtstijve pupillen, tenzij opioïden gebruik (pinpoint pupillen))
- **Auscultatie hart en longen** (Geen herkenbaar hartritme en ventilatie).
- **Vervormbaarheid van de pupillen**: zeker teken. (Bij drukken op de oogbol vervormd de pupil)
- **Rectale temperatuur meten**: hoef je niet altijd te doen als er getuigen zijn bij overlijden (zegt iets over het tijdstip van overlijden in samenhang met de omgevingstemperatuur en kleding)
- **Zekere tekenen van dood kort na overlijden zijn**:
	- Lichtstijve en vervormbare pupillen.
- **Onzekere tekenen van dood zijn**: 
	- Afwezigheid van hartslag en ademhaling.

#### Tijdstip van overlijden
- **Omgevingsinformatie**: bijv. datum op de krant, televisie aan of niet etc.
- **Lijkvlekken**: ontstaan 30 minuten tot 2 uur na de dood ten gevolge van wegvallen van de circulatie zodat het bloed naar het laagst gelegen lichaamsdeel zakt. Lijkvlekken kunnen 3-12 uur na de dood nog verplaatsen als de houding van de overledene veranderd, in die periode zijn ze nog wegdrukbaar. Na 12-24 uur zijn de lijkvlekken niet meer wegdrukbaar.
- **Tekenen van indroging**: Dit ontstaat door verdamping van lichaamswater na overlijden. De slijmvliezen drogen als eerst in (hoornvlies, lippen, mond). In het zichtbare deel van het oogwit ontstaat een verkleuring die ‘Sommerse vlekken’ genoemd wordt. Dergelijke verkleuringen ontstaat doordat de oogleden niet (geheel) sluiten, waarbij het onbedekte deel van de oogbol verkleurt. In de eerste instantie zijn dergelijke vlekken lichtgeel van kleur. Langzaam worden deze donkerder en uiteindelijk bruinzwart van kleur. Deze vlekken kunnen soms ook al in de terminale fase gezien worden voor het overlijden.
	- Lichaamsdelen kunnen ook snel indrogen eerste zichtbaar aan de uiteinden, waarbij de huid een geel en perkamentachtig uiterlijk krijgt.
- **Lijkstijfheid** begint 2-3 uur na het overlijden en begint in de regel in de nek, kaakspieren en vingers. Na 18-36 uur verdwijnt de lijkstijfheid weer.
- **Rectale temperatuurmeting**: temperatuur geeft informatie over mogelijk tijdstip van overlijden, in combinatie met de omgevingswarmte en kleding.
- **Ontbindingsverschijnselen** (3-4 dagen postmortem).

   

#### Lijkschouw bij minderjarigen

Voor lijkschouw bij het overlijden van een minderjarige moet de behandelend arts altijd eerst overleggen met de gemeentelijk lijkschouwer (forensisch arts) voordat hij een verklaring van overlijden afgeeft. Dit is bepaald in de Wet op de lijkbezorging. Deze regel geldt ook als de behandelend arts zelf overtuigd is van een natuurlijke dood.

Sinds 1 augustus 2016 geldt daarnaast de NODOK-procedure (Nader Onderzoek naar de DoodsOorzaak van Kinderen). Deze is vooral gericht op de rouwverwerking van ouders van wie het kind medisch onverklaarbaar overlijdt. Het is voor ouders belangrijk om te weten waaraan hun kind is overleden. De NODOK is minder uitgebreid van opzet dan de voormalige NODO-procedure en vervangt deze. Minister Schippers (Volksgezondheid) stelt een jaarlijkse subsidie tot juli 2018 beschikbaar voor onderzoek dat in zes universitair medische centra kan worden uitgevoerd.

#### Twijfel natuurlijk overlijden

- In een situatie van een lijkschouw twijfelt een arts over een natuurlijk overlijden.
- Hij overlegt telefonisch met de gemeentelijk lijkschouwer.
- Wat zijn de mogelijke uitkomsten en vervolgstappen van zo’n overleg?
	- er is sprake van natuurlijk overlijden met een bekende oorzaak
	- er zijn aanwijzingen voor niet-natuurlijk overlijden
	- er is sprake van natuurlijk overlijden met een onbekende oorzaak  


### Natuurlijke vs niet - natuurlijke dood

- **Onder een natuurlijke dood wordt verstaan**: 
	> “ieder overlijden dat uitsluitend het gevolg is van een spontane ziekte, inclusief een complicatie van een lege artis uitgevoerde medische behandeling.”
- Indien de behandelend arts niet de overtuiging heeft dat de overledene uitsluitend door (een) spontane ziekte is komen te overlijden, kan hij geen verklaring van natuurlijk overlijden afgeven en neemt hij onverwijld contact op met de gemeentelijk lijkschouwer.
- In de volksmond wordt dan gesproken van een niet-natuurlijk overlijden. De wet geeft hier echter geen definitie van.
- Je zou kunnen zeggen dat een niet-natuurlijk overlijden een overlijden is als direct of indirect gevolg van een ongeval, geweld of een andere van buiten komende oorzaak, een misdrijf of zelfmoord.
- Indien (ook) de gemeentelijk lijkschouwer niet overtuigd is dat het overlijden uitsluitend het gevolg is van een spontane ziekte, brengt hij daarvan onverwijld verslag uit aan de officier van justitie en waarschuwt hij de ambtenaar van de burgerlijke stand.

##### Vormen van natuurlijke dood
- Het overlijden werd voorafgegaan door een ziekte die het overlijden verklaart. Bijvoorbeeld een kwaadaardige tumor of ernstig hartfalen.
- Het overlijden werd voorafgegaan door klachten die het overlijden verklaren. Bijvoorbeeld pijn op de borst of benauwdheid.
- De oorzaak van het overlijden is niet duidelijk, maar verklaringen van omstanders, het onderzoek van de omgeving en het onderzoek van de overledene leveren in onderling ver­band geen aanwijzingen op voor een niet-natuurlijke dood.
- Het overlijden is het gevolg van een bekende complicatie van een juist geïndiceerde en juist uitgevoerde medische handeling.

##### Categorieën van niet-natuurlijke dood
- Ongeval
- Verdrinking
- Verstikking
- Geweld (moord, doodslag of mishandeling)
- Vergiftiging (waaronder de interactie van geneesmiddelen)
- Overdosis
- Zelfdoding
- Euthanasie (hiervoor geldt een speciale procedure, zie kader Euthanasie)
- Actieve levensbeëindiging zonder verzoek
- Zwangerschapsonderbreking na 24 of meer weken zwangerschap
- Overlijden door een medische of paramedische calamiteit

##### Complicatie en calamiteit
**Overlijden in de zorg**:
De officier van justitie kan besluiten om een onderzoek in te stellen naar de toedracht van het overlijden wanneer het overlijden mogelijk verband houdt met een strafbaar feit. Als de patiënt is overleden door een onvoorziene of onverwachte gebeurtenis in de zorg, dan spreken we over een calamiteit. Deze moet worden gemeld bij de Inspectie voor de Gezondheidszorg. De KNMG vindt het belangrijk dat lijkschouwing zeer zorgvuldig gebeurt. Bij de geringste twijfel over de vraag of sprake is van een natuurlijk overlijden, dient de arts contact op te nemen met de gemeentelijk lijkschouwer.

**Complicatie**: “Een onbedoelde en ongewenste uitkomst tijdens of volgend op het (niet) handelen van een hulpverlener, die voor de gezondheid van de patiënt zodanig nadelig is, dat aanpassing van het medisch (be)handelen noodzakelijk is dan wel dat sprake is van (onherstelbare) schade.”

**Onder een calamiteit verstaat de wet**: “Een niet-beoogde of onverwachte gebeurtenis, die betrekking heeft op de kwaliteit van de zorg en die tot de dood van een cliënt of een ernstig schadelijk gevolg voor een cliënt heeft geleid.”

**Grofweg**: calamiteit vaak niet natuurlijke dood, complicatie meestal wel natuurlijke dood


### Lijkvinding
**Wat wordt verstaan onder lijkvinding?** 
- Als je overtuigd bent van een natuurlijk overlijden, maar de datum en/of plaats van het overlijden niet met zekerheid kunt vaststellen, spreek je van een lijkvinding in de zin der wet. Op de A- en B-verklaring streep je dan tekst: “de datum van overlijden” door en schrijft er voor in de plaats ”lijkvinding op” en vult die datum in. 

**Is lijkvinding per definitie een niet-natuurlijke dood?** 
- Omdat een lijkvinding in de zin der wet niets zegt over de aard van het overlijden, mag deze in beginsel door de behandelend arts worden uitgevoerd.
- Als je niet overtuigd bent van natuurlijk overlijden schakel je de forensisch arts in en vul je NIET het A- en B-formulier in.
