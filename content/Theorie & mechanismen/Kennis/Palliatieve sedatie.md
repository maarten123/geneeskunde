---
publish: true
---
#### Achtergrond
- **Doel**: Palliatieve sedatie is het opzettelijk verlagen van het bewustzijn in de laatste levensfase met als doel het lijden van de patiënt te verlichten. 

**Voorwaarden**
1. Bij ondraaglijk lijden door één of meer ernstige symptomen die onbehandelbaar (refractair) zijn, kan palliatieve sedatie ingezet worden.
2. Als de geschatte termijn tot overlijden van de patiënt maximaal 2 weken is.
3. Het moet duidelijk zijn dat er geen andere behandeling is voor de symptomen. 

**Refractair**: als geen van de conventionele behandelingen (voldoende snel) effectief is en/of deze behandelingen gepaard gaan met onaanvaardbare bijwerkingen.

**Medisch handelen**
- Normaal medisch handelen betekent dat de behandeling binnen de Wet op de Geneeskundige Behandelovereenkomst valt. 
- In die zin is het dus iets anders dan euthanasie dat valt onder de Wet toetsing levensbeëindiging op verzoek en hulp bij zelfdoding. 
- Palliatieve sedatie wordt in Nederland beschouwd als normaal medisch handelen onder de 2 condities dat: 
	- 1: er sprake is van een refractair (onbehandelbaar) syptoom
	- 2: de patient in de laatste levensfase is (levensverwachting maximaal 1-2 weken).
#### Vormen van sedatie

**Er worden drie vormen onderscheiden**: 

1.  Intermitterende palliatieve sedatie, ter overbrugging van een bepaalde tijd of fase. 
2.  Continue palliatieve sedatie tot aan het overlijden, als de geschatte termijn tot overlijden kort is, dat wil zeggen maximaal twee weken. 
3.  Acute palliatieve sedatie bij (sub)acuut ontstane, zeer ernstige refractaire symptomen in de laatste levensfase, waaraan de patiënt vrijwel zeker op zeer korte termijn (minuten-uren) zal komen te overlijden.

De mate van sedatie wordt bepaald door wat nodig is om het lijden van de patiënt te verlichten (proportionele sedatie).

#### Medicatie

##### Intermitterende palliatieve sedatie
- Voor intermitterende palliatieve sedatie komt in principe alleen midazolam in aanmerking. Start met oplaadbolus van 5 mg s.c., gevolgd door onderhoudsdosering 1.5 mg/uur s.c. continu (met een range van 0.5-2.5 mg/uur).
##### Continue palliatieve sedatie
1. Stap 1: **Midazolam**
2. Stap 2: **Levomepromazine**
	- Aanvullend op Midazolam
3. Stap 3: **Propofol of fenobarbital**
	- Overleg **ALTIJD** met consultatieteam palliatieve zorg;
	-   Op basis van de setting, de ervaring en de praktische mogelijkheden wordt in overleg het meest geschikte middel gekozen.

- Stap 1A als er een intraveneuze toegangsweg beschikbaar is:
	- Midazolam i.v.
	- Morfine (alleen bij pijn en/of dyspneu) i.v.
- Stap 1B als er geen intraveneuze toegangsweg beschikbaar is
	- Midazolam; injectie of intranasaal 
	- Morfine (alleen bij pijn en/of dyspneu) injectie
- Stap 2 
	- Herhaal medicatie zo nodig op geleide op effect;
	- Evalueer nieuwe situatie iedere 15 min;
	- Geef opnieuw midazolam en morfine indien patiënt niet comfortabel is geworden;
	- Geef afhankelijk van de reactie dezelfde of dubbele dosering midazolam en morfine;
- Stap 3
	- Heroverweeg indicatie tot sedatie indien patiënt niet snel komt te overlijden.

##### Indicaties aangepast doseringsschema
De indicatie is in dit geval dyspnoe als refractair symptoom met daarbij uitputting. Bij de behandeling van dyspnoe is op zichzelf een lage dosis morfine meestal afdoende. Het is hier echter de vraag of verder verhogen van de dosis nog effect zal hebben en of patiënt nog in staat is dit af te wachten, gezien zijn staat van welbevinden. Bovendien is het overlijden nu op korte termijn verwacht. Dit overziende is er nu een indicatie tot palliatieve sedatie aanwezig.