---
status: 
tags: PPG
vak: PPV
type: Lichamelijk onderzoek
aliases: 
cssClasses: img-grid, embed-strict
publish: true
---
Bij verdenking op prostaat- of bekkenbodempathologie wordt het andrologisch onderzoek aangevuld met een rectaal toucher. Het doel daarbij is het opsporen van prostaatafwijkingen zoals prostatitis, prostaathyperplasie en prostaatcarcinoom, en bekkenbodemhypertonie.

### Protocol rectaal toucher

 #### Voorbereiding

1. Trek aan beide handen handschoenen aan en pak vaseline/glijmiddel
2. Geef een goede uitleg en instructie aan de patiënt over het onderzoek en eventueel de verschillende houdingen
    1. Uitleg, rust en een weloverwogen uitvoering van het onderzoek kunnen het ongemak tot een minimum beperken. 
3. Kies voor een houding waarin de zijligging de voorkeur heeft

 #### Inspectie
1. Leg de inspectie kort uit
2. Spreid de billen en start met inspectie. 
    - **Let op**: 
        - Krabdefecten;
        - Tekenen ontsteking;
        - Fissuren;
        - Ulcera;
        - Wratten;
        - Hemorroïden/zwellingen;
#### Palpatie
1. Breng glijmiddel aan (bij fantoom: bij fantoom behorende glijmiddel of siliconenspray)
2. Leg de palpatie kort uit
3. Leg een vinger op de anale ring en vraag of de patiënt iets wil persen
4. Brengt tijdens het persen van de patiënt de vinger enkele centimeters naar binnen
5. Wacht even een paar seconden totdat de mogelijke defaecatie reflex weg is
6. Daarna vinger zo diep mogelijk opvoeren
7. Beoordeel rectum 360 graden (sfincterspanning, slijmvlies rectum, eventuele zwellingen en lokalisatie hiervan, weerstanden of pijn)
8. Beoordeel prostaat (grootte, oppervlak, symmetrie, zwellingen)
 
#### Afronding 
10. Na onderzoek voorzichtig terugtrekken van toucherende vinger
11. Inspectie handschoen
12. Instructie aan de patiënt (geef papier voor weghalen overtollige vaseline, handen wassen/omkleden)

### Voorbereiding en houding

- Ontspannen sfeer, patiënt en omgeving en privacy

Het onderzoek van anus en rectum kan in verschillende houdingen worden uitgevoerd, elk met voor- en nadelen:

- *Rug- of steensnedeligging (a)*
- *Zijligging (b)*
- *Knie-ellebooghouding (c)*
- *Staand (d)*

![Untitled](Untitled%2092.png)

### Inspectie

- Zo nodig worden de nates iets gespreid.
- Kijk in het gebied rond de anus naar mogelijke krabeffecten, tekenen van ontsteking (perianaal abces/fistel), fissuren, ulcera, wratachtige efflorescenties (condylomata acuminata), zwellingen of hemorroïden (aambeien).
- **Bevindingen**
    - **Uitwendige hemorroïden** zijn bedekt met huid en kunnen tromboseren (klinisch gepresenteerd als pijnlijke zwelling). Na verloop van tijd veranderen ze geleidelijk in bindweefsel, waardoor een extra huidplooi ontstaat die aan een vijg doet denken (vandaar de term mariske; *marisca* = vijg).
    - Bij **fissura ani of Crohn** ontstaan soms soortgelijke verschijnselen die ook wel worden aangeduid met ‘skin tags’ of ‘sentinel pile’. *[101](https://mijn-bsl-nl.ru.idm.oclc.org/6-buik/824494#CR101)*
    - **Interne hemorroïden** zijn alleen te zien bij prolaps van het rectumslijmvlies, als een vochtige, rode zwelling.
    - Soms komt tijdens het persen slijmvlies van de anus naar buiten; er is dan sprake van een **rectumprolaps**.

### Palpatie/rectaal toucher

1. Na de inspectie wordt een ruime hoeveelheid glijmiddel op de handschoen aangebracht en krijgt de patiënt instructie en uitleg over het nu volgende onderzoek. 
2. Leg de top van de onderzoekende wijsvinger op de anale ring en laat de patiënt een beetje persen. Hierdoor kan de sphincter ani zich ontspannen. 
3. Vervolgens wordt de vinger voorzichtig opgevoerd, enkele centimeters voorbij de anus.
    1. Wacht een kort moment en leg uit dat de aanwezigheid van de vinger in het rectum de defecatiereflex kan opwekken maar dat die ook snel weer verdwenen zal zijn. 
4. Vraag de patiënt de sfincter niet actief aan te spannen en schuif nu de vinger zo diep mogelijk het rectum in. 
5. Tast het rectum zo goed (en zo hoog) mogelijk af op zoek naar abnormale weerstanden ( figuur 6.18).

**Probeer van een palpabele weerstand vast te stellen:**

- lokalisatie;
- grootte (doorsnede in centimeters);
- oppervlak (glad, hobbelig);
- eventuele verschuifbaarheid ten opzichte van de onderlaag;
- eventuele vergroeiing met het rectumslijmvlies;
- eventuele pijnlijkheid.

Eventueel kan worden onderzocht of sprake is van opstootpijn in het cavum Douglasi. *[102](https://mijn-bsl-nl.ru.idm.oclc.org/6-buik/824494#CR102)*

Voor het onderzoek van de inwendige vrouwelijke genitalia of de prostaat wordt verwezen naar respectievelijk [H. 7](https://mijn-bsl-nl.ru.idm.oclc.org/link?doi=10.1007/978-90-368-0893-4_7) en [H. 8](https://mijn-bsl-nl.ru.idm.oclc.org/link?doi=10.1007/978-90-368-0893-4_8).

Tot slot wordt de toucherende vinger voorzichtig teruggetrokken en wordt de handschoen geïnspecteerd op de kleur van de feces en de eventuele aanwezigheid van pus of bloed. Reik de patiënt een papieren zakdoek aan om de anale streek af te vegen.

**Klinische betekenis van de bevindingen bij onderzoek van anus en rectum**

- **De anus**
	- Een pijnlijke zwelling net buiten de anale ring wijst op een getromboseerd extern hemorroïd (paarsblauwe, knopvormige, drukpijnlijke zwelling die acuut is ontstaan).
	- Een verhoogde sfincterspanning kan wijzen op een aandoening van de anus (proctitis) of de huid (fissuur), of op een angstige patiënt. Een verlaagde sfincterspanning kan voorkomen bij neurologische aandoeningen (hernia nuclei pulposi) of beschadigingen van de kringspier van de anus (ruptuur tijdens de partus).
	- Heftige, lokale drukpijnlijkheid in de anale ring zonder uitgesproken zwelling is doorgaans het gevolg van een fissuur, terwijl een weke, drukpijnlijke zwelling naast de canalis analis of het rectum kan worden veroorzaakt door een hoog gelegen perianaal abces. Inwendige hemorroïden zijn meestal alleen palpabel als tevens sprake is van ulceratie of trombose.

**Het rectum**
- Rectumslijmvlies is normaal gesproken gevoelloos en beweeglijk ten opzichte van de -onderlaag. Soms kan feces worden verward met een abnormale weerstand. Tracht na te gaan of de massa ‘plastisch’ is, wat wil zeggen dat er na druk van de vinger op één punt een putje achterblijft; dit zou pleiten voor feces in plaats van weefsel.
- Rectale poliepen voelen week en glad aan, soms met een duidelijke steel, maar zijn in de regel niet pijnlijk. Een rectumcarcinoom voelt vast aan en kan een harde, onregelmatige rand hebben.
- Andere afwijkingen die hoog in het rectum kunnen worden gevoeld, zijn peritoneale metastasen en buikholteabcessen.

## Achtergrond

### Indicatie

Rectaal toucher in elk geval bij

- veranderd defecatiepatroon
- bloed bij de ontlasting
- mictieklachten

Indicaties voor rectaal toucher door coassistent

| Buikklachten |
| --- |
| Rectaal bloedverlies |
| Anale klachten, zoals jeuk, pijn, roodheid of afscheiding |
| Prostatismeklachten en verdenking prostatitis |
| Koorts e.c.i (e causa ignota) |
| Hoge bezinking e.c.i |
| Verdenking maligniteit |
| Bij mannen houder dan 50 jaar bij wie een algemeen lichamelijk onderzoek wordt verricht |

---

### Beschrijving bevindingen

**Locatie**

Hemorroïden en andere aandoeningen in of rond het anale kanaal kunnen worden gelokaliseerd door hun plaats aan te geven volgens de wijzers van de klok, waarbij de symphysis pubica 12 uur is (door anderen wordt geteld vanaf het sacrum; het verdient daarom aanbeveling aan te geven welk uitgangspunt gekozen is). 

Een hemorroïd op 6 uur ligt dus ter hoogte van het sacrum. 

Wanneer tijdens persen het slijmvlies van de anus naar buiten komt, is er sprake van een rectumprolaps.

---

**De prostaat**

Een normale prostaat is circa 2,5 cm lang In het midden is een gleufje (sulcus) te voelen tussen de twee kwabben. 

![Untitled](Untitled%201%2065.png)

Zijaanzicht van een doorsnede van de prostaat en het rectum (**a**) en doorsneden van het rectum, aankijkend tegen de voorste rectumwand (**b**, **c** en **d**). 

- **b** **Normale prostaat**. 
	- Prostaat voelt vast-elastisch aan. 
	- Tussen beide kwabben is een gleufje (**sulcus**) te voelen. 
	- Met een normale palperende wijsvinger is de bovenkant van de prostaat goed bereikbaar.
- **c** **Prostaathyperplasie**. 
	- Symmetrisch vergroot. 
	- Het kan moeilijk zijn de bovenkant te bereiken. 
	- De prostaat puilt in het rectum uit. 
	- De sulcus is niet meer te voelen.
- **d** **Prostaatcarcinoom**. 
	- Harde knobbel palpabel in de prostaat die onregelmatig aanvoelt. 
	- De consistentie kan die van bot zijn. 
	- Later groeit het prostaatcarcinoom uit en kan het zich door de hele prostaat verspreiden, met als gevolg een harde onregelmatige zwelling die in de omgeving ingroeit.
- **Andere aandoeningen**
    - Prostaatstenen en chronische granulomateuze prostatitis kunnen ook hard aanvoelende veranderingen in de prostaat veroorzaken.
    - Bij acute prostatitis is de prostaat gezwollen en pijnlijk bij palpatie. Een harde nodus in de prostaat is een belangrijke aanwijzing voor een carcinoom. Deze afwijking kan evenwel ook worden gevonden bij chronische granulomateuze prostatitis en bij prostaatstenen. Verder onderzoek door een uroloog is dan aangewezen.

**Rest van de anus**
- Nadat de vinger zo hoog mogelijk is ingebracht, tast de onderzoeker de wanden van het rectum zo goed mogelijk af, op zoek naar abnormale weerstanden. Verwarring kan worden veroorzaakt door zeer vaste feces.
- Feces onderscheiden zich van abnormale zwellingen doordat de massa plastisch is: bij druk van de vinger op één punt blijft een putje in de massa staan. De grootte en lokalisatie van abnormale weerstanden worden geschat. 
- De beweegbaarheid, oppervlakte en relatie met de omgeving worden zo goed mogelijk waargenomen. Een rectumpoliep heeft vaak een zachte consistentie en is dan moeilijk te voelen. Een rectumcarcinoom voelt vast aan en kan onregelmatige randen hebben.