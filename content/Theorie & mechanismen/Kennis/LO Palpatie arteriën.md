---
publish: true
---
# LO: Palpatie arteriën

Cluster: CD
Specialisme: Algemeen, Cardiologie, Chirurgie, Interne Geneeskunde
Status: Basis compleet
Type: Lichamelijk onderzoek
Vak: Klinische vaardigheden

### Protocol palpatie arteriën

1.  Gebruik twee of drie vingers van de dominante hand, waaronder in ieder geval de wijsvinger en middelvinger, en eventueel de ringvinger.
2.  Doseer de druk en palpeer met de vingertoppen.
3.  Palpeer op de juiste anatomische lokalisatie voor die betreffende arterie: 
    1. Arteria temporalis
    2. Arteria carotis
    3. Arteria brachialis
    4. Arteria radialis
    5. Arteria femoralis
    6. Arteria poplitea
    7. Arteria tibialis posterior
    8. Arteria dorsalis pedis

4. Benoem drie kwaliteiten:

a. Frequentie hartslag

b. Ritme (regulair of irregulair), indien irregulair: beschrijven

c. Karakter/kwaliteit (stevig of zwak) en amplitude (aequaal of inaequaal)

5. Vergelijk telkens per arterie links en rechts.

### Anatomie

![Untitled](Untitled%2060.png)

### Palpatie

**Hoofd hals:** a. carotis

Voor het palperen van de **arteria carotis** gaat de onderzoeker achter de patiënt staan. De beide carotiden worden niet tegelijk maar na elkaar gepalpeerd. De vingertoppen van de wijs- en middelvinger worden langs de mediale rand van de musculus sternocleidomastoideus geplaatst. Daarna moet redelijk diep gepalpeerd worden.

![Untitled](Untitled%201%2043.png)

**BE**

- De **arteria brachialis** wordt halverwege de binnenzijde van de bovenarm gepalpeerd. De onderzoeker staat aan de voorzijde van de patiënt.
- De pulsaties over de **arteria radialis** en **ulnaris** worden iets proximaal aan de buigzijde van de pols gevoeld.
    - Begin altijd met het palperen van de arteria radialis.
- Daarna eventueel de arteria ulnaris, die vaak minder goed te voelen is. Voel nooit twee arteriën of extremiteiten tegelijkertijd. Het onderzoek van de armen wordt afgesloten met het meten van de bloeddruk. Bij verdenking van perifeer arterieel vaatlijden aan de armen is het verstandig de bloeddruk aan beide kanten te meten.

***Buik***

De **abdominale aorta** wordt iets craniaal van de navel gepalpeerd. De **arteriae iliacae** zijn alleen bij een magere patiënt palpabel

**OE**

De arteria **femoralis communis** wordt iets mediaal en caudaal van het midden van het ligamentum inguinale gepalpeerd ([figuur 9.4](https://mijn-bsl-nl.ru.idm.oclc.org/9-perifere-circulatie/824504#Fig4)). 

Bij een adipeuze patiënt moet diep gedrukt worden. Wanneer geen pulsaties gevoeld worden, moet diep worden gepalpeerd, iets craniaal van het ligamentum inguinale naar de distale arteria iliaca externa.

![Untitled](Untitled%202%2031.png)

**Arteria piplitea**

De arteria **poplitea** wordt achter de knieholte gepalpeerd bij een liggende patiënt, met het been licht geflecteerd in de heup. 

Belangrijk is de patiënt gerust te stellen en de knie goed vast te houden door deze stevig tussen beide handpalmen te klemmen. 

Op die manier kan de patiënt zijn hamstrings goed ontspannen, zodat de fossa poplitea goed toegankelijk is voor de palperende vingers. 

Laat de vingertoppen elkaar achter de knie net raken en druk deze dan diep naar binnen.

Hiervoor moet vaak meer kracht gebruikt worden dan voor de palpatie van de andere arteriën. De onderzoeker staat naast de onderbenen met het gezicht naar de patiënt gericht.

---

**Arteria tibialis posterior** 

Aan de enkels wordt dorsaal van de [[Anatomie extremiteiten|mediale malleolus]] de **arteria tibialis posterior** gepalpeerd.

**Arteria dorsalis pedis**

- Zoek deze arterie meer aan het proximale dan aan het distale deel van de voet.
- Voel met meerdere vingers tegelijk terwijl u de vingers over de voetrug drapeert en daarmee de eigen hand laat rusten op de voet.
- Met de andere hand gegeven lichte dorsiflexie aan de voet kan het onderzoek soms vereenvoudigen.
- Het is verstandig slechts één enkel/voet tegelijk te palperen.
- Als bijkomend voordeel kunnen dan beide zijden met de dominante hand onderzocht worden.
- De palpatie van de voet kan worden afgesloten met onderzoek naar de capillaire refill en het onderzoeken van de sensibiliteit.

## Klinisch

### Palpatie
**Let op:**
- **Frequentie**: 
	- De pols wordt geteld gedurende minimaal 20 of 30 seconden en dan vermenigvuldigd met 3 of 2 om de frequentie per minuut te krijgen. 
	- De normale frequentie bij volwassenen in rust ligt tussen **60 en 80 slagen per minuut**.
	- Bij nervositeit, koorts of hyperthyreoïdie kunnen veel hogere waarden worden gevonden: sinustachycardie. Getrainde sportmensen hebben vaak lagere waarden (50–60): sinusbradycardie.
	- Bij vrouwen is de frequentie gemiddeld wat hoger dan bij mannen, en bij kinderen is de frequentie hoger dan bij volwassenen. 
	- Bij zeer hoge frequenties (boven 150) raakt men gemakkelijk de tel kwijt tijdens het palperen. Het is dan beter te tellen tijdens de auscultatie van het hart.
- **Regelmaat**/**ritme** (regulair of irregulair):
	- Het normale sinusritme hoeft niet absoluut regelmatig te zijn. 
	- Vooral bij jonge mensen kan men vaak de zogenoemde respiratoire aritmie (of sinusaritmie) vaststellen: enige versnelling tijdens de inspiratie en vertraging tijdens de expiratie. 
	- Bij elke irregulariteit moet worden nagegaan of er een vast patroon te herkennen is, bijvoorbeeld een regulair grondritme met daarop gesuperponeerd extra slagen of uitval van slagen. 
	- Een irregulariteit kan altijd het best worden geanalyseerd door het hart te ausculteren en tegelijk de pols te voelen. 
	- Als er geen enkel grondritme te onderkennen is (‘geen touw aan vast te knopen’), spreekt men van een totaal irregulaire pols (pulsus irregularis totalis). Vrijwel altijd wordt deze veroorzaakt door boezemfibrilleren. 
	- Als bij een regulair grondritme zo nu en dan een slag uitvalt, kan dit worden veroorzaakt door een tweedegraads atrioventriculair blok of door een vroeg in de diastole vallende extrasystole. 
	- In het laatste geval hoort men over het hart de extrasystole, maar wordt er geen polsslag gevoeld doordat de linkerkamer zich onvoldoende heeft kunnen vullen. 
	- Bij een tweedegraads atrioventriculair blok valt een slag uit terwijl het over het hart stil is.
- **Amplitude** (aequaal of inaequaal): 
	- De amplitude van de polsslag wordt met de bloeddrukmeter veel exacter vastgesteld (polsdruk) dan met het voelen van de pols. 
	- Toch is vaak goed te voelen of de opeenvolgende slagen ongeveer dezelfde amplitude hebben (even hard zijn). Is dit niet het geval, dan is er sprake van een inequale pols (pulsus inaequalis).
	- Een irregulaire pols is altijd ook inequaal, omdat het slagvolume varieert door de wisselende vulling van het ventrikel. 
	- Bij boezemfibrilleren is er dus een ‘pulsus irregularis et inaequalis totalis’. Maar ook een regulaire pols kan inequaal zijn: bij pulsus alternans en pulsus paradoxus en bij een atrioventriculaire dissociatie (wisselende vulling van het ventrikel).
-  Bij abnormale hartritmen kan het slagvolume van sommige hartslagen zo klein zijn dat de drukgolf niet of nauwelijks naar de periferie wordt voortgeleid en de slag niet meer waarneembaar is aan de a. radialis. Dit wordt een polsdeficit genoemd. Dit doet zich vaak voor bij boezemfibrilleren met een hoge ventrikelfrequentie. Het polsdeficit wordt vastgesteld door gelijktijdig (met twee personen) te tellen aan het hart en aan de pols (bijvoorbeeld hartfrequentie 140/min. totaal irregulair en inequaal, polsdeficit 16/min.).
- **Verminderde kracht** duidt op:
    - Verminderde doorstroming
    - Wijst sterk op perifeer arterieel vaatlijden
- **Te brede pulsaties** (expansieve pulsaties):
    - [[Aneurysma]]: breder dan 2,5 cm is mogelijk afwijkend.
- **Pijn bij palpatie**: [[arteriitis]] of [[flebitis]].
    - Een pijnlijk verdikte arteria temporalis aan de zijkant van het hoofd is een aanwijzing voor een arteriitis temporalis.
**Benamingen die soms nog gebruikt worden:**
-   [[Pulsus celer]] (letterlijk: snelle pols; Engels: _waterhammer pulse, collapsing pulse_ of _Corrigan’s pulse_). 
	- Abrupt, snel oplopende drukgolf, die ook snel weer daalt, grote polsdruk (verschil tussen systolische en diastolische bloeddruk). 
	- Komt voor bij groot slagvolume en lage perifere weerstand (koorts, hyperthyreoïdie) of aortaklepinsufficiëntie.
-   [[Pulsus tardus]] (letterlijk: trage pols). 
	- Langzaam oplopende drukgolf, plateauvorming, lage polsdruk. Komt voor bij ernstige aortaklepstenose.
-   [[Dicrote pols]] 
	- Bij elke hartslag zijn twee topjes te voelen omdat de eerste top laag is (lage systolische bloeddruk) en het dicrote golfje meer uitgesproken is. 
	- Deze pols is wel eens te voelen bij jonge mensen met een lage bloeddruk. 
	- Vroeger werd aan het verschijnsel waarde toegekend bij de diagnostiek van buiktyfus.

![[Pasted image 20220819121716.png|450]]

