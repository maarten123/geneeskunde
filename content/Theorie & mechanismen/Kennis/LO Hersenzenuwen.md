---
status: 
tags: PPG
vak: PPV
type: Lichamelijk onderzoek
aliases: 
cssClasses: img-grid, embed-strict
publish: true
---
---

[https://www.youtube.com/watch?v=HneZ5sjdRi8&feature=youtu.be](https://www.youtube.com/watch?v=HneZ5sjdRi8&feature=youtu.be)

## Lichamelijk onderzoek

- **Rood** = tentamen cluster CD
    1. reuk
    2. visus, gezichtsvelden (confrontatiemethode volgens Donders), directe en indirecte
    pupilreflex, fundoscopie
        
        3,4,6: lidspleet, oogstand, oogvolgbewegingen (H-vorm; vraag hierbij naar dubbelbeelden) en let op nystagmus; op indicatie apart testen van de saccades
        
    
    5. cornea reflex (CR), sensibiliteit gelaat (wattenstokje), kauwkracht, masseterreflex
    
    1.  mimiek en kracht gelaatspieren, smaak, hyperacusis
    2. gehoor (vingerwrijven; Rinne en Weber; fluisterspraak) 9 en 10: stand en motiliteit
    pharynxbogen, slikactie (beetje water drinken), heesheid stem, wurgreflex
    
    11. kracht van de m. sternocleidomastoideus en de m. trapezius
    
    1. inspectie tong (atrofie, fasciculaties), uitsteken tong, tongbewegingen (lippen aflikken,
    tong heen en weer bewegen)

**Basis neurologisch onderzoek**

| Zenuw | Onderzoek |
| --- | --- |
| I: n. olfactorius (I)|reuk (op indicatie)|
| II: Opticus | 1. Gezichtsvelden (confrontatiemethode volgens Donders) |
| Aff: II opticus                     Eff: III oculomotorius | 2. Pupilreflex (indirect, direct) |
| III oculomotorius (met name) | 3. Lidspleet |
| III, IV, VI (oculomotorius, trochlearis, abducens) | 4. Oogstand |
| III, IV, VI (oculomotorius, trochlearis, abducens) | 5. Oogvolgbewegingen |
| V: trigeminus | 6. Sesibiliteit gelaat (wattenstokje, bot/scherp) |
| VII: facialis | 7. Mimiek en kracht gelaatspieren |
| IX, X (glossopharyngeus, vagus) | 8. Stand en motiliteit pharynxbogen |
| X: vagus (recurrens) | 9. Heesheid stem |
| XI: accessorius | 10. Kracht m. sternocleidomastoideus |
| XI: accessorius | 11. Kracht m. trapezius |
| XII: hypoglossus | 12.1: inspectie tong (atrofie, fasciculaties) |
| XII: hypoglossus | 12.2: uitsteken tong, tongbewegingen (lippen aflikken,tong heen en weer bewegen) |

|Zenuw|Onderzoek|
| --- | --- |
| n. olfactorius (I) | reuk (op indicatie) |
| n. opticus (II) | pupilreacties op licht (afferent), visus, gezichtsvelden, fundoscopie |
| n. oculomotorius (III) | inspectie oogstand en ptosis |
| n. trochlearis (IV) | pupilreacties op licht (efferent) (III) |
| n. abducens (VI) | pupilreacties op convergentie (III), oogvolgbewegingen (III, IV en VI) |
| n. trigeminus (V) | sensibiliteit van het gelaat, kracht m. masseter, corneareflex, masseterreflex |
| n. facialis (VII) | kracht aangezichtsspieren, smaak voorste twee derde deel van de tong (op indicatie) |
| n. statoacusticus (VIII) ( = n.vestibulocochlearis) | fluisterspraak of wrijven/tappen, stemvorkproeven van Weber en Rinne, nystagmus, kiepproeven (op indicatie), proef van Unterberger (op indicatie), hoofd-impulstest (op indicatie) |
| n. glossopharyngeus (IX) | stand en beweeglijkheid farynxbogen (‘Zeg eens a’ en ‘Zeg eens è’), smaak achterste een derde deel van de tong (op indicatie) |
| n. vagus (X) | observatie heesheid, wurgreflex |
| n. accessorius (XI) | spierkracht m. trapezius (schouders optrekken tegen weerstand in), spierkracht m. sternocleidomastoideus (hoofd opzij draaien tegen weerstand in) |
| n. hypoglossus (XII) | inspectie in rust in de mond (atrofie, onwillekeurige bewegingen), beweeglijkheidkracht |

### 1. Nervus olfactorius

*Voor CD geen stof*

### 2. Nervus opticus

![Untitled](Untitled%2059.png)

- Figuur 11.4
    - Schematische tekening van het visuele systeem en afwijkingen bij laesies. Onderaanzicht tegen de basis van de hersenen. Laesie 1: gezichtsvelduitval van één oog door een laesie van de n. opticus. Laesie 2: bitemporale (heteronieme) hemianopsie door een laesie ter plaatse van het chiasma opticum. Laesie 3: nasale hemianopsie door een zijdelingse compressie van het chiasma. Laesie 4: homonieme hemianopsie door een laesie ter plaatse van de tractus opticus. Laesie 5a: bovenste homonieme quadrantanopsie door een laesie van de radiatio optica in het onderste deel van de temporale kwab. Laesie 5b: onderste homonieme quadrantanopsie door een laesie van de radiatio optica in het bovenste deel van de pariëtale kwab. Laesie 6: homonieme hemianopsie (centrale zien ongestoord) door een laesie in de occipitale kwab.

**Gezichtsvelden:** confrontatiemethode van Donders

1. De onderzoeker gaat recht tegenover de patiënt zitten en vraagt deze het linkeroog te sluiten en de onderzoeker strak aan te kijken, terwijl hij zelf het rechteroog sluit. 
    1. De afstand tussen het hoofd van de patiënt en het hoofd van de onderzoeker is ongeveer 1 m. 
    2. Bij een liggende patiënt kan de onderzoeker het beste achter het hoofdeinde gaan staan. 
2. De handen van de onderzoeker worden in een denkbeeldig vlak geplaatst, dat zich midden tussen patiënt en onderzoeker bevindt ([figuur 11.2](https://mijn-bsl-nl.ru.idm.oclc.org/11-neurologisch-onderzoek/824456#Fig2)). 
    
    ![Fig 11.2](Untitled%201%2042.png)
    
    Fig 11.2
    
3. De onderzoeker beweegt beide handen zover naar buiten dat ze nog net waarneembaar zijn. 
    1. Er wordt met beide handen een omtrekkende beweging rond de begrenzing van het gezichtsveld gemaakt. 
    2. De onderzoeker maakt hierbij afwisselend bewegingen met de vingers van één van beide of beide handen gelijktijdig en vraagt de patiënt aan te geven van welke hand de vingers bewegen. 
4. Vervolgens beweegt de onderzoeker zijn handen diagonaal van temporaal boven en nasaal onder naar het midden van het gezichtsveld, alternerend bewegend met zijn vingers. 
5. Daarna beweegt de onderzoeker zijn handen van temporaal onder en nasaal boven naar het midden van het gezichtsveld. De patiënt dient steeds aan te geven welke vingers hij ziet bewegen. 
6. De horizontale en verticale lijnen worden op dezelfde wijze onderzocht. Een afwijking wordt aangegeven op een tekening waarbij de gezichtsvelden worden aangegeven zoals de patiënt ze ziet ([figuur 11.4](https://mijn-bsl-nl.ru.idm.oclc.org/11-neurologisch-onderzoek/824456#Fig4))
7. De procedure wordt herhaald voor het andere oog. Vaak worden aan het eind van de test het rechter- en linkergezichtsveld met beide handen tegelijk getest om een visuele inattentie c.q. neglect aan te tonen (zie eerder).
- **Klinische betekenis**
    
    Voor een goede uitvoering van het onderzoek van het visuele systeem dienen de brekende media (cornea, voorkamerwater, lens, glasvocht) intact te zijn en moet de visus optimaal gecorrigeerd zijn. 
    
    Bij minder uitgesproken aandoeningen van de n. opticus kan de visus nog normaal zijn, maar is het zien van kleuren gestoord. Een slechte visus aan één kant wordt vaak niet meegedeeld door de patiënt.
    
    De nervus II en III spelen ook een rol bij de pupilreflex ( [figuur 11.5](https://mijn-bsl-nl.ru.idm.oclc.org/11-neurologisch-onderzoek/824456#Fig5)). De afferente baan van de pupilreflex verloopt via de n. opticus (n. II), chiasma en tractus opticus naar de nucleus pretectalis in de middenhersenen (mesencephalon) en bereikt via interneuronen beiderzijds de kernen van Edinger-Westphal (nucleus oculomotorius accessorius). Hierdoor ontstaat de consensuele pupilreflex ( [figuur 11.5](https://mijn-bsl-nl.ru.idm.oclc.org/11-neurologisch-onderzoek/824456#Fig5)): als men met een lampje in een oog schijnt, zal de contralaterale pupil ook constrictie vertonen. De efferente baan verloopt via de parasympathische banen van de nervus oculomotorius (n. III) via het ganglion ciliare naar de musculus sphincter pupillae, die voor de vernauwing van de pupil zorgt.
    
    | Locatie laesie | Aangedane structuur | Gezichtsveld | (Evt aandoening) |
    | --- | --- | --- | --- |
    | Prechiasmatisch | Retina of n. opticus | Uitval van 1 oog | Glaucoom en optische neuritis |
    | Chiasmatisch | Kruisende vezels chiasma opticum | Bitemporale hemianopsie (uitval beiden temporale velden) of nasaal | Hypofysetumor |
    | Occipitaal | Laesie in de occipitale kwab | Homonieme hemianopsie (centrale deel blijft gespaard) | Verschillende oorzaken (onco, vasculair) |
    
    | Aandoening | Bevinding LO |
    | --- | --- |
    | Visuele inattentie (en/of neglect, zie eerder). | In beide gezichtsvelden maar 1 beweging zien. Bij andere testen geen afwijking.  |
    |  |  |

### 3. Nervus oculomotorius, 4. Nervus trochlearis, 6. Nervus abducens

**Lidspleet**

Kijk of lidspleet links en rechts gelijk zijn. 

- **Oogstand**
    
    Voor de beoordeling van de oogstand schijnt de onderzoeker met een lampje op minimaal 30 cm van het gezicht van de patiënt in diens ogen. De patiënt kijkt naar het lampje. De onderzoeker beoordeelt de reflectie van het lampje in de ogen van de patiënt (hirschberg-test). Normaal staat het reflexbeeldje ongeveer in het midden van beide pupillen. Als het reflexbeeld niet in het midden van de pupil valt, kan men een onderscheid maken tussen een esotropie (afwijkende oog naar binnen gedraaid), een exotropie (afwijkende oog naar buiten gedraaid), een hypertropie (afwijkende oog naar boven gedraaid) en een hypotropie (afwijkende oog naar beneden gedraaid) 
    
    ![Untitled](Untitled%202%2030.png)
    

**Pupilreflex (nII en nIII)**

Pupilreflex word gereguleerd door 2 verschillende hersenzenuwen:

- Het **afferente** deel van het pupilreflex wordt verzorgd door de **n.opticus**.
- Het **efferente** deel door de **n.oculumotorius.**

---

*Stappen*

- Laat patiënt in de verte kijken.
- Leg hand op neusrug vd patiënt.
- Schijn met lampje van de zijkant van de pupil.
- Let op pupil waar licht in schijnt (directe reflex)
- Let op pupil waar licht niet in schijnt (indirecte reflex)
- Herhaal dit aan de andere kant.

**Oogvolgbewegingen**

- Vraag om hoofd stil te houden, evt zelf hoofd patiënt stil houden.
- Vraag patiënt om opgestoken vingen (30-60cm afstand) te volgen.
    - Horizontaal vlak
    - Verticaal vlak
    - Diagonaal vlak L>R en R>L
- **Vraag om patiënt aan te laten geven wanneer deze dubbel ziet.**
    - Bij dubbelzien dekt de patiënt een oog af en vertelt welk beeld verdwijnt (vals beeld).
- De gezichtshoek mag nooit meer worden dan 45 **°,** omdat dan de grens van het binoculaire zien wordt overschreden.
- Bij de volgbeweging let de onderzoeker op of de oogbewegingen geconjugeerd verlopen (zie ook n. VIII).

### Achtergrond

De nervus III bevat onder andere sympathische en parasympathische vezels die een functie hebben bij:

- dilatatie en constrictie van de pupil,
- accommodatie van de lens
- het optrekken van het bovenste ooglid.

De parasympathische vezels innerveren de m. sfincter pupillae en de m. ciliaris. 

De sympathische vezels, die niet uit de hersenstam maar uit de bovenste thoracale segmenten van het ruggenmerg komen, lopen vanaf het ganglion ciliare met de n. III mee en innerveren de m. dilatator pupillae en de m. tarsalis superior.

De nervus III innerveert ook de m. levator palpebrae en verzorgt samen met de nervus IV en VI de oogbolmotoriek ( [figuur 11.6](https://mijn-bsl-nl.ru.idm.oclc.org/11-neurologisch-onderzoek/824456#Fig6)). De nervus III innerveert de m. rectus superior, de m. rectus medialis, de m. rectus inferior en de m. obliquus inferior. De nervus IV innerveert de m. obliquus superior. De nervus VI innerveert de m. rectus lateralis.

![Figuur 11.6: Richting waarin de oogbol draait bij contractie van de verschillende oogspieren. III = nervus oculomotorius, IV = nervus trochlearis, VI = nervus abducens.](Untitled%203%2021.png)

Figuur 11.6: Richting waarin de oogbol draait bij contractie van de verschillende oogspieren. III = nervus oculomotorius, IV = nervus trochlearis, VI = nervus abducens.

Het onderzoek van de hersenzenuwen III, IV en V omvat:

- pupilreactie op licht (direct en indirect) (III);
- oogstand (Hirschberg);
- oogvolgbewegingen;
- convergentiereactie (III, IV, VI);
- corneareflex (efferent).

### Klinisch

### Klinische betekenis van de bevindingen bij onderzoek van de n. III, IV en VI

Een afhangend bovenooglid (ptosis) kan het gevolg zijn van uitval van de sympathische vezels van de nervus III (m. tarsalis superior); men ziet dan ipsilateraal een wijde pupil. Maar een ptosis kan ook een onderdeel zijn van het syndroom van Horner, waarbij de pupil dan iets nauwer is (miosis). Een meer uitgesproken ptosis kan het gevolg zijn van uitval van de motorische vezels van n. III (m. levator palpebrae). In dat geval zijn er ook andere oogspieren aangedaan. Een dubbelzijdige ptosis kan voorkomen bij sommige spierziekten. De onderzoeker let op grootte en vorm van de pupillen (isocorie). Een gering verschil in grootte (anisocorie) komt bij ten minste 20% van de bevolking voor en kan onder andere berusten op een visusstoornis. Symmetrisch wijde of nauwe pupillen kunnen wijzen op intoxicatie.

Bij het onderzoek van de pupilreflex wordt gelet op de directe en consensuele reactie op licht. Indien bij directe belichting van het aangedane oog de pupillen beiderzijds niet vernauwen maar bij belichting van het contralaterale oog wel, spreekt men over een afferent pupildefect. De n. opticus functioneert dan niet goed. Bij een laesie van de n. oculomotorius zal bij directe belichting de wijde pupil ook niet vernauwen, maar er is dan wel een vernauwing van de contralaterale pupil.

Voor het beoordelen van de oogstand schijnt de onderzoeker met een lampje op minimaal 30 cm van het gezicht van de patiënt in diens ogen. Bij een kleinere afstand zit men (zeker bij jonge kinderen) binnen het nabijheidspunt en zal een patiënt gaan accommoderen. Dit gaat gepaard met convergentie. Door deze convergentie zitten ook de andere oogspieren niet meer in de rustpositie en zal vooral de werking van de mm. obliqui en de m. rectus superior en inferior iets anders zijn.

![Untitled](Untitled%204%2019.png)

![Untitled](Untitled%205%2018.png)

---

### 5. Nervus trigeminus

**Onderzoek** 

- Sensibiliteit gelaat (wattenstokje)

**Tips bij onderzoek sensibiliteit**

- Wisselend ritme: niet voorspelbaar
- Ook vragen wanneer je niet de pijnprikkel uitvoert
- Stompe en scherpe kant wattenstaafje
    - Vragen stomp of scherp

### Achtergrond

**Functie**

- Geleiding sensibele prikkels van het gelaat
- Innerveert kauwmusculatuur
    - M. temporalis
    - M. masseter
- (ook betrokken bij hoofdpijn)

**Anatomie**

De nervus V heeft drie takken:

- Ramus ophthalmicus
- Ramus maxillaris
- Ramus mandibularis

Komen samen in het ganglion Gasseri nabij de punt van het rotsbeen. 

- De **corneareflex** verloopt afferent via de n. V (ramus ophthalmicus) en efferent via de n. VII en III.
- Normaal treedt een contractie van de m. orbicularis oculi op; er wordt dan geknipperd met het bovenooglid en de oogbol draait naar binnen boven (III).
- De **masseterreflex** loopt afferent via de proprioceptieve sensibele banen van de n. trigeminus en efferent via de motorische vezels van deze hersenzenuw.

**Het volledige onderzoek van n. V omvat:**

- corneareflex (afferent);
- masseterreflex;
- kracht m. masseter;
- sensibiliteit gelaat.

![Verloop nervus trigeminus. A: (groen) bovenste, ramus ophthalmicus; B: (oranje) midden, ramus maxillaris; C: (grijs) onderste, ramus mandibularis.](Screenshot_2022-07-07_at_20.19.39.png)

Verloop nervus trigeminus. A: (groen) bovenste, ramus ophthalmicus; B: (oranje) midden, ramus maxillaris; C: (grijs) onderste, ramus mandibularis.

![Untitled](Untitled%206%2017.png)

- **Klinische betekenis van de bevindingen bij onderzoek van de n. V**
    
    Het gevoel in het gezicht kan verminderd zijn door een laesie van de perifere nervus V, een laesie in de hersenstam of een laesie supranucleair. Is de laesie gelokaliseerd in de perifere zenuw, dan is de sensibiliteit uitgevallen en is er motorische uitval. De tragus, een deel van de oorschelp en de kaakhoek worden niet door de n. trigeminus geïnnerveerd, maar door de cervicale wortel C 2. Dit gebied blijft dus gespaard bij aandoeningen van de n. V.
    
    Voelt de patiënt bij de corneareflex de aanraking van de cornea links of rechts niet, dan is daar de n. trigeminus aangedaan. Wordt het aanraken beiderzijds goed gevoeld, maar is de oogknipreactie verschillend, dan is de n. facialis aangedaan. Een afwezige corneareflex kan ook van belang zijn bij klachten van unilaterale perceptieve slechthorendheid, omdat het dan kan wijzen op processen nabij de brughoek, zoals een acusticusneurinoom. Bij contactlensdragers is de reflex overigens vaak verlaagd. Soms ziet men bij de aanraking van de cornea een deviatie van de kaak naar de contralaterale kant: de corneomandibulaire reflex. Dit is een pathologische reflex. Bij ernstige zwakte van de kauwmusculatuur kan de mond openhangen.
    
    De masseterreflex is alleen van klinisch belang bij versterkte aanwezigheid. Dit is onder meer het geval bij een laesie boven het niveau van de pons (corticobulbaire baan) en bij dubbelzijdige piramidebaanlaesies. De reflex is bij gezonde mensen moeilijk opwekbaar, maar kan aanwezig zijn.
    

---

### 7. Nervus facialis

**Onderzoek**

- **Mimiek en kracht gelaatspieren**
    
    De onderzoeker beoordeelt de symmetrie van het gezicht van de patiënt in rust en bij de volgende bewegingen: 
    
    - Wenkbrauwen optrekken (let op de symmetrie van de voorhoofdsrimpels),
    - Ogen stevig sluiten (let op het verdwijnen van de oogharen),
    - Wangen opblazen,
    - Lippen tuiten,
    - Tanden laten zien.
    - Patiënt laten fluiten.
    
    De onderzoeker kan deze bewegingen voordoen.
    
    Vergelijk de kracht waarmee de ogen gesloten worden door te proberen deze te openen.
    

### Achtergrond

**Functie**

De nervus facialis innerveert alle spieren die zorgen voor bewegen van het gelaat.

**Met de nervus VIl lopen twee zenuwtakjes mee**:

- De chorda tympani (regelt de smaak van voorste 2/3 deel van de tong)
- De nervus stapedius (regelt aanspannen van trommelvlies in geval van harde geluiden)

![Screenshot 2022-07-07 at 20.49.42.png](Screenshot_2022-07-07_at_20.49.42.png)

---

### 8. Nervus vestibulocochlearis

*Geen stof voor CD*

### 9. Nervus glossopharyngeus, 10. Nervus vagus

**Onderzoek**

De n. IX en n. X worden vanwege hun anatomisch nauwe relatie vaak samen onderzocht.

- **Stand en motiliteit pharynxbogen:**
    
    De patiënt wordt gevraagd de mond te openen en ‘è’ of ‘a’ te zeggen, terwijl de onderzoeker de stand en het symmetrisch optrekken van de gehemeltebogen beoordeelt.
    
- **Heesheid stem:** observatie. Nu geen stof: (Bij klachten van heesheid kan door middel van laryngoscopie een indruk worden verkregen van het functioneren van de stembanden.)

### Achtergrond

**Functie**

**De n. IXd:**

- Vervoert impulsen van de smaakpapillen van het achterste gedeelte van de tong.
- Innerveert de m. stylopharyngeus,
- Achterste gedeelte van de tong,
- Farynxwand,
- Tonsillen.

**De n. X innerveert:** 

- Willekeurige musculatuur van het gehemelte
- De larynx en de farynx,
- De spieren van oesofagus,
- Bronchi, hart, longen, ileum en een deel van het colon,
- De sensibiliteit van de buitenste gehoorgang.

De n. X verzorgt de stembandfunctie via een teruglopende tak vanuit de thorax: **de nervus recurrens.** 

**Klinische betekenis van de bevindingen bij onderzoek van de n. IX en n. X**

Wanneer bij het foneren de uvula naar één zijde trekt, wijst dat op uitval van de motorische vezels van de n. IX aan de andere zijde. Scheefstand van de uvula in rust is niet pathologisch. Als bij de wurgreflex de farynxwand naar één zijde trekt ( *signe du rideau* = optrekkend gordijn), wijst dat op een laesie van de motorische vezels van de n. X aan de andere zijde. Als de patiënt de aanraking tegen de farynxwand niet voelt, wijst dat op uitval van de sensibele vezels van de n. IX. Overigens hoeft een afwezige wurgreflex niet pathologisch te zijn.

In de acute fase van een eenzijdige nervusrecurrenslaesie bestaat er een afonie. De stemband staat in de paramediaanstand. Later zal de ‘gezonde’ stemband bij het foneren tegen de verlamde stemband gaan liggen en ontstaat de hese stem (bitonale stem). In de acute fase van een tweezijdige nervusrecurrenslaesie bestaat er ook een afonie. Door een adductorenoverheersing kunnen ook beide stembanden in de mediaanstand gaan staan. De patiënt heeft dan een inspiratoire stridor en een geknepen hoge stem. De klinische betekenis van het onderzoek van de smaak is vrijwel beperkt tot lokalisatie van de hoogte van de uitval van de nervus facialis.

### 11. Nervus accessorius

**Onderzoek**

- Kracht van de m. sternocleidomastoideus
    - Ga achter de patiënt staan.
    - Rechterhand tegen rechter onderkaak van patiënt.
    - De onderzoeker beoordeelt zo de kracht van de linker m. sternocleidomastoideus. Rechts en links worden vergeleken
- Kracht van de m. trapezius
    
    Voor de beoordeling van de kracht van de m. trapezius dient de patiënt de schouders te heffen en tracht de onderzoeker met zijn handen de schouders naar beneden te drukken. 
    
    Bij beide onderzoeken worden links en rechts vergeleken.
    

### Achtergrond

**Functie**

De n. XI bevat uitsluitend motorische vezels en innerveert de m. sternocleidomastoideus en de m. trapezius.
Het onderzoek van n. XI omvat de spierkracht van m. sternocleidomastoideus en m. trapezius.

**Klinische betekenis van de bevindingen bij onderzoek van de n. XI**

Bij een eenzijdige uitval van de n. accessorius zal het hoofd niet naar contralateraal gedraaid kunnen worden. Doordat de n. IX, de n. X en de n. XI samen de schedel verlaten door het foramen jugulare, zijn er bij pathologie in de buurt van dit foramen (carcinoom, meningitis) vaak uitvalsverschijnselen van alle drie de zenuwen.

### 12. Nervus hypoglossus

Inspectie tong (atrofie, fasciculaties), uitsteken tong, tongbewegingen (lippen aflikken,
tong heen en weer bewegen)

De onderzoeker beoordeelt bij een patiënt met geopende mond de vorm en de ligging van de tong en of de tong stil ligt. Dan steekt de patiënt de tong uit en wordt beoordeeld of de tong naar links of rechts wordt uitgestoken. De kracht van de tong wordt beoordeeld door de patiënt stevig met zijn tong in zijn wang te laten duwen en tegendruk uit te oefenen tegen de buitenkant van de wang.

### Klinische betekenis van de bevindingen bij onderzoek van de n. XII

Ligt de tong niet stil in de mond maar bestaan er duidelijke onregelmatige intrekkingen (fasciculaties), dan kan dat wijzen op een voorhoornaandoening. Vrijwel niemand heeft een volledig stilliggende tong. Bij een eenzijdige uitval van de n. hypoglossus is de tong aan de aangedane zijde atrofisch. De tong ligt soms naar de gezonde kant afgeweken in de mond; de gezonde spieren trekken immers het hardst naar binnen. De tong wordt dan meestal naar de aangedane zijde uitgestoken; de gezonde spieren duwen immers het hardst naar de andere kant.

# Achtergrond

### Samengevat: anatomie en functie

| niveau | hersenzenuw | uit- of intreeplaats schedelbasis |
| --- | --- | --- |
| hemisfeer | – I (olfactorius) – II (opticus) | – lamina cribrosa– canalis opticus |
| mesencefalon | – III (oculomotorius)– IV (trochlearis) | – fissura orbitalis superior– fissura orbitalis superior |
| pons | – V-1 (trigeminus, ramus ophthalmicus)– V-2 (trigeminus, ramus maxillaris)– V-3 (trigeminus, ramus mandibularis)– VI (abducens)– VII (facialis)– VIII (vestibulocochlearis) | – fissura orbitalis superior– foramen rotundum– foramen ovale– fissura orbitalis superior– porus acusticus internus– porus acusticus internus |
| medulla oblongata | – IX (glossopharyngeus)– X (vagus)– XI (accessorius)– XII (hypoglossus) | – foramen jugulare– foramen jugulare– foramen jugulare– canalis hypoglossi |

![Untitled](Untitled%207%2013.png)

| nr | naam | type | functie | testen |
| --- | --- | --- | --- | --- |
| I | n. olfactorius | sensibel | waarnemen van geur | reuk |
| II | n. opticus | sensibel | gezichtsvermogen | visusgezichtsveldenfundoscopiepupilreactie op licht (direct) |
| III, IV, VI | n. oculomotoriusn. trochlearisn. abducens | motorisch | oogbewegingen (III, IV, VI)accommodatie (III)vernauwen pupil (III)ooglid (III) | pupilreactie op licht (direct en indirect) (III)oogstand (Hirschberg)oogvolgbewegingenconvergentiereactie (III, IV, VI)corneareflex (efferent) |
| V | n. trigeminus | gemengd | sensibiliteit mond/gezicht/oogkauwen | corneareflex (afferent)masseterreflexkracht m. massetersensibiliteit gelaat |
| VII | n. facialis | gemengd | gelaatsuitdrukkingsmaak van voorste twee derde van de tongregulatie uitscheiding traanvocht en speeksel | gezichtsmusculatuursmaakcorneareflex (efferent)functie m. stapedius (demping geluid) |
| VIII | n. statoacusticus (vestibulocochlearis) | sensibel | gehoorevenwicht | stemvorkproevenfluisterspraaktestnystagmushallpike-manoeuvre |
| IX | n. glossopharyngeus | gemengd | keelmotoriek, sensibiliteit palatum en farynxsmaak van achterste een derde deel van de tong (IX) | gehemeltebogenwurgreflex |
| X | n. vagus | gemengd | keelmotoriekautonome functies door lichaam heenstembandenbewegingensensibiliteit farynx | gehemeltebogenwurgreflex |
| XI | n. accessorius | motorisch | bewegingen nek en schouders | spierkracht m. sternocleidomastoideus en m. trapezius |
| XII | n. hypoglossus | motorisch | bewegingen van tong tijdens slikken en spreken | beoordeling tong(bewegingen en kracht) |

![Untitled](Untitled%208%2013.png)

![Untitled](Untitled%209%2012.png)