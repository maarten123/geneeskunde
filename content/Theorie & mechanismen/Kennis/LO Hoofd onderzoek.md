---
status: 
tags: PPG
vak: PPV
type: Lichamelijk onderzoek
aliases: 
cssClasses: img-grid, embed-strict
publish: true
---
## Het hoofd

Onderzoek hoofd:
1. Globale inspectie huid, haar, ogen, oogleden, oren, neus, eventuele zwellingen gelaat en (buitenzijde) mond/lippen
2. Palpatie van de schedel
3. Onderzoek van de ogen:
	- a. Inspectie uitwendige oog (oogleden, ooglidspleet, cornea, sclera en conjunctiva)
	- b. Onderzoek van de oogstand en oogvolgbewegingen
	- c. Pupilreacties (direct en indirecte lichtreactie). Ga tegenover de patiënt zitten, maak de onderzoeksruimte evt. schemerdonker. Gebruik een lampje.
4. Onderzoek van de oren:
	- Inspectie van het oor, de gehoorgang en achter het oor
	- Palpatie van het uitwendige oor
5. Onderzoek van de neus:
	- Inspectie uitwendige neus
	- Inspectie inwendige neus (septum en neusholte)
	- Palpatie van de neus
	- Bepaling doorgankelijkheid neus
6. Inspectie neus en beoordelen stand neusseptum met lampje (zonder neusspeculum). Kantel het hoofd iets naar achteren in een hoek van 45 graden.
7. Onderzoek van de neusbijholten: bekloppen sinussen maxillaris en frontalis
8. Inspectie mondholte (met houten spatel en lampje!)
	 - wangslijmvlies
	 - tong en mondbodem
	 - palatum
	 - gebit en gingiva
	 - tonsillen
	 - farynxbogen en uvula
	 - (op indicatie) afvoergangen van de speekselklieren


### Inspectie van het hoofd

Bij het onderzoek van de schedel en het gelaat wordt gelet op:

- Vorm en symmetrie, verhoudingen, de positie van hoofd en hals ten opzichte van de romp;
- Gelaatsuitdrukking;
- De huid van het gelaat: kleur, pigmentaties, bloedingen, littekens, zwellingen en oedeem;
- Beharing en beharingspatroon van de schedel en het gelaat.
- Globaal inspecteren van de ogen, mond, neus en oren.

#### Klinische bevindingen bij inspectie hoofd
- ![|250](https://i.imgur.com/3kJk210.png)
	- De ziekte van Graves ([[hyperthyreoïdie]]) uit zich vaak in zichtbaar struma en uitpuilende ogen;
- ![|250](https://i.imgur.com/pBzbZNS.png)
	- [[Syndroom van Cushing|Ziekte van Cushing]]: bij de ziekte van Cushing valt het **vollemaansgezicht** op
	- Myxoedeem ([[hypothyreoïdie]]) wordt gekenmerkt door de pasteus gezwollen huid en opgezette oogleden. Ook komt laterale wenkbrauwuitval voor.
- ![|250](https://i.imgur.com/hlzg3Rw.png)
	- [[Acromegalie]] heeft als opvallend kenmerk grove gelaatsuitdrukking, grote tong, kin, neus en oren.
- **Neurologische aandoeningen bij bevindingen hoofd**
    - Halfzijdige verlamming: hersenzenuwuitval of CVA.
    - Uitdrukkingsloos gezicht, maskergelaat: m. [[parkinson]].
    - Pijn
    - Emotie: vreugde tot depressie.



### Palpatie van de schedel

- Bij palpatie van de schedel verdient het de voorkeur om achter de patiënt te gaan staan, die op een krukje kan plaatsnemen.
- Geef aan welk onderzoek er verricht gaat worden, omdat de patiënt niet kan zien wat de onderzoeker van plan is.
- Met één hand wordt het hoofd gefixeerd en eventueel gedraaid, met de andere hand vindt de palpatie plaats.
- Bij palpatie wordt gelet op verschillen tussen rechts en links van de schedel, vormveranderingen en pijn bij aanraking.

### Onderzoek van de ogen:

- **Inspectie uitwendige oog** (oogleden, ooglidspleet, cornea, sclera en conjunctiva)
    - Vorm en grootte van de ooglidspleet en kijk naar een eventueel verschil tussen links en rechts.
    - Oogleden
    - Stand, vorm en (on)gelijke grootte van de pupillen.

![|250](https://i.imgur.com/oSIom9V.png)
![|250](https://i.imgur.com/628poXW.png)


- Onderzoek van de oogstand en oogvolgbewegingen
- Pupilreacties (direct en indirecte lichtreactie). Ga tegenover de patiënt zitten, maak de onderzoeksruimte evt. schemerdonker. Gebruik een lampje.

### Onderzoek van het oor
![|250](https://i.imgur.com/CI1bMAj.png)


Het onderzoek van het oor bestaat uit de volgende onderdelen:

- Inspectie van het uitwendige oor en de gehoorgang;
    - Kijk naar de oorschelp: vorm, symmetrie (implantatie, wel/niet afstaand), kleur, bijoortjes, preauriculaire sinus, zwellingen en eventuele littekens.
    - Vervolgens wordt de uitwendige gehoorgang geïnspecteerd: vorm van de opening, kleur, zwelling en eventuele uitvloed uit de gehoorgang.
- Palpatie van het uitwendige oor;
    - Let op zwelling en pijn (vraag naar pijn)

### Onderzoek van de neus en neusbijholten

![|250](https://i.imgur.com/WLJMW3K.png)

Het onderzoek van de neus bestaat uit de volgende onderdelen:

- **Inspectie uitwendige neus;**
    - Let op de stand, vorm en grootte van de neus en inspecteer de huid.
    - Kijk naar de neusgaten (meatus nasales) en let op de grootte, vorm en symmetrie.
- **Inspectie inwendige neus (septum en neusholte);**
    - Vraag de patiënt het hoofd iets achterover te houden, druk de neuspunt iets omhoog.
    - Maak gebruik van een penlight of voorhoofdlamp. Bekijk beide neusgaten:
        - inspecteer het septum nasi;
        - kijk naar de beweeglijkheid van de neusvleugels;
        - beoordeel eventuele uitvloed uit de neus en kijk of er een obstructie is.
- **Palpatie van de neus;**
    - Let op de aanwezigheid van zwellingen en pijnlijkheid, abnormale beweeglijkheid of onregelmatigheden.
    - Plaats de duim en wijsvinger aan weerszijden van de neus en palpeer het benige en kraakbenige deel van de neus.
- **Bepaling doorgankelijk neus.**
    - De doorgankelijkheid van de neus wordt getest door afwisselend elk van beide neusgaten met een vinger te comprimeren en af te sluiten.
    - De doorgankelijkheid van het openstaande neusgat wordt beoordeeld aan de hand van het geluid bij inspiratoire *flow* (opsnuiven).
    - Er bestaat vrijwel altijd een fysiologisch verschil in de doorgankelijkheid van het linker- en rechterneusgat.

#### Klinische betekenis van de bevindingen bij onderzoek van de neus

- **Bindweefsel- en talgklierhypertrofie van de neus (rhinophyma)** wordt gekenmerkt door onregelmatige zwelling en verkleuring van de neus of neuspunt. 
- **Gebroken neus** is gezwollen en erg pijnlijk bij palpatie en ook kan er sprake zijn van dislocatie en abnormale beweeglijkheid.
- **Bloedverlies uit één neusgat**, zeker als het spontaan ontstaat, is in de meeste gevallen het gevolg van een bloeding uit de plexus (locus) Kiesselbachi.
- Een (soms wisselend) verschil in doorgankelijkheid van de neusgaten komt veel voor, vaak zonder specifieke oorzaak. 
	- Bij dubbelzijdige neusverstopping is meestal slijmvlieszwelling door verkoudheid of allergische rhinitis (zoals bij hooikoorts) de oorzaak. 
	- Bij éénzijdige verminderde doorgankelijkheid kunnen anatomische afwijkingen zoals poliepen, septumscheefstand en conchahypertrofie of een corpus alienum een rol spelen.

#### Onderzoek van de neusbijholten

Om de aanwezigheid van een neusbijholteontsteking (sinusitis) aan te tonen, worden twee onderzoeksmethoden gebruikt: kloppijn of drukpijn ter plaatse van de betreffende bijholte en het bepalen van de doorschijnendheid van de bijholte met behulp van een penlight (= transilluminatie of diafanie).

### Onderzoek mond

Bij inspectie van de mond worden de volgende structuren beoordeeld:

- lippen;
    - Let op kleur, vorm en symmetrie, littekens, blaasjes, ulceraties, zwellingen, bloedingen en vochtigheid.
- mondholte met aandacht voor:
    - wangslijmvlies;
        - Inspecteer de wangslijmvliezen en let op de kleur, defecten, zwellingen, ulceraties, bloedingen of eventueel beslag.
        - Het wangslijmvlies is normaal roze van kleur en vochtig.
    - gebit en de gingiva;
        - Bebit: stand, protheses, cariës, tandsteen
        - Beoordeel de gingiva op kleur, vorm, bloedingen of ulceraties. Kijk zorgvuldig in de overgangsplooi van de gingiva naar de slijmvliezen in de mondholte.
    - tong;
        - laat de tong uitsteken met de mond wijd open en inspecteer de bovenzijde en randen van de tong door de tong naar links en rechts te laten bewegen;
        - duw de tong naar beneden met een spatel om de basis te inspecteren;
        - laat de tong tegen het gehemelte houden om de onderzijde van de tong, het frenulum en de mondbodem te inspecteren
    - farynxbogen en de uvula, tonsillen;
        - Druk de spatel op de tongbasis flink aan om achter in de keel te kijken.
        - Kijk tussen de voorste en achterste farynxbogen: daar bevinden zich, indien zichtbaar, de tonsillen, die rozerood gekleurd zijn.
        - Kijk speciaal naar tekenen van ontsteking. Inspecteer ten slotte de achterwand van de keel, de orofarynx.
        - Let op kleur, zwelling en op afscheiding uit de neusholte op de farynxachterwand aanwezig (postnasal drip).
        - Laat de patiënt ‘aaa’ of ‘eee’ zeggen en let op de beweeglijkheid van de farynxbogen en de uvula.