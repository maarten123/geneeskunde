---
title: Vruchtbaarheidsstoornissen
draft: false
tags:
  - Gynaecologie
  - Ziektebeeld
  - Seksuologie
aliases:
  - infertiliteit
  - subfertiliteit
description:
---

### Definities
- Ongeveer **80**% van de paren met kinderwens wordt binnen 1 jaar zwanger (indien leeftijd < 40 jaar en regelmatige geslachtsgemeenschap).  
- Van de paren die in het 1e jaar niet zwanger zijn, zal **50**% alsnog zwanger raken in het 2e jaar. 
- De gemiddelde zwangerschapskans is **20**% per maand. 

**Infertiliteit/subfertiliteit**: het gedurende meer dan 12 maanden uitblijven van een zwangerschap bij regelmatige en onbeschermde gemeenschap.
- **Primair**: nooit eerder zwanger geweest.
- **Secundair**: eerder zwanger geweest. 

### Oorzaken
- **Man**: 
	- Zaadcellen/ejaculatie
- **Vrouw**: 
	- Eicellen (ovulatie)
	- Tuba/vagina/cervix voor transport
	- Baarmoeder voor innesteling
- **Paar**: gemeenschap

#### Oorzaken vrouw

- **[[Cyclusstoornissen]] (ovulatiestoornissen)**, bijvoorbeeld:
	- Polycysteus ovarium syndroom ([[PCOS]])
	- Premature ovariële insufficiëntie (POI)
- **[[Tuba pathologie]]**
- **[[Endometriose]]**
- Leefstijlfactoren (alcohol, roken, drugs) **en leeftijd**

#### Oorzaken man

- Verminderde zaadkwaliteit
- Afgesloten zaadleiders
- Ejaculatiestoornissen
- Leefstijlfactoren (alcohol, roken, drugs)

De genoemde oorzaken zorgen ervoor dat er geen, minder of slechter semen bij de eicel kan komen, waardoor de kans op zwangerschap verminderd of afwezig is.

#### Oorzaken bij het paar
- **Seksuele problematiek**
- **Combinatie van factoren**: factoren van de man en vrouw kunnen naast elkaar bestaan.
- **Relatief onbegrepen fertiliteitsstoornis**:
	- Combinatie van factoren bij de man en vrouw samen leidt tot een verminderde vruchtbaarheid van het paar.
	- Deze factoren op zichzelf zouden niet leiden tot een verminderde vruchtbaarheid (bijv. milde endometriose). 
- **Onbegrepen fertiliteitsstoornis:** indien er zowel bij de vrouw als bij de man geen oorzaak gevonden wordt voor de verminderde vruchtbaarheid.

## Vruchtbaarheidsstoornissen

Ongeveer **80**% van de paren met kinderwens wordt binnen 1 jaar zwanger (indien leeftijd < 40 jaar en regelmatige geslachtsgemeenschap).  Van de paren die in het 1e jaar niet zwanger zijn, zal **50**% alsnog zwanger raken in het 2e jaar. De gemiddelde zwangerschapskans is **20**% per maand. Indien paren niet binnen 1 jaar zwanger worden, spreken we van **infertiliteit.**

**Infertiliteit/subfertiliteit**: het gedurende meer dan 12 maanden uitblijven van een zwangerschap bij regelmatige en onbeschermde gemeenschap.

- **Primair**: nooit eerder zwanger geweest.
- **Secundair**: eerder zwanger geweest.

Binnen de voortplantingsgeneeskunde behandelen we altijd paren. Zowel de man als de vrouw zijn namelijk nodig om een zwangerschap tot stand te kunnen brengen:

- **Man**: zaadcellen.
- **Vrouw**: eicellen (ovulatie), tuba/vagina/cervix voor transport, baarmoeder voor innesteling.
- **Paar**: gemeenschap.

### Vrouwelijke oorzaken

- Cyclusstoornissen (ovulatiestoornissen): bijvoorbeeld **polycysteus ovarium syndroom (PCOS) en premature ovariële insufficiëntie (POI).**

Om een zwangerschap tot stand te brengen is er bij de vrouw een eicel nodig. Er zal alleen een eicel vrijkomen indien de menstruele cyclus normaal verloopt met een goede ovulatie. Problemen met de ovulatie kunnen hierdoor zorgen voor infertiliteit.

- **Tubapathologie:** de tuba heeft een transport functie. De tuba zal de zaadcellen van de uterus naar de ampulla (middelste deel tuba) vervoeren. Daarnaast zullen de uiteinden van de tuba de eicel opvangen en vervolgens ook naar de ampulla vervoeren. In de ampulla vindt de bevruchting plaats. Het embryo moet vervolgens van ampulla naar de uterus getransporteerd worden. Voor al deze processen is de tuba noodzakelijk. Problemen met de tuba kunnen dan ook leiden tot infertiliteit.
- **Endometriose**: endometriose is de aanwezigheid van endometrium buiten de uterus. Het is nog niet helemaal duidelijk hoe endometriose tot een verminderde fertiliteit leidt. Adhesies en cysten spelen in elk geval een rol hierbij. Door de adhesies kan het pick-up systeem (tuba vangt eicel op) verstoord raken (tubapathologie door endometriose). Mogelijk speelt ook pathologische verandering van het endometrium bij endometriose een rol bij verminderde kans op implantatie.
- Leefstijlfactoren (alcohol, roken, drugs) **en leeftijd**

### Mannelijke oorzaken

- Verminderde zaadkwaliteit
- Afgesloten zaadleiders
- Ejaculatiestoornissen
- Leefstijlfactoren (alcohol, roken, drugs)

De genoemde oorzaken zorgen ervoor dat er geen, minder of slechter semen bij de eicel kan komen, waardoor de kans op zwangerschap verminderd of afwezig is.

### Oorzaken bij het paar

- **Seksuele problematiek**
- **Combinatie van factoren**: factoren van de man en vrouw kunnen naast elkaar bestaan. Daarnaast kan het voorkomen dat een combinatie van factoren bij de man en vrouw samen leidt tot een verminderde vruchtbaarheid van het paar, terwijl die factoren op zichzelf staand niet zouden leiden tot een verminderde vruchtbaarheid (bijv. milde endometriose). Het is dan de combinatie van tweemaal een verminderde vruchtbaarheid wat ervoor zorgt dat er geen zwangerschap tot stand komt. Deze paren hebben een relatief onbegrepen fertiliteitsstoornis.
- **Onbegrepen fertiliteitsstoornis:** indien er zowel bij de vrouw als bij de man geen oorzaak gevonden wordt voor de verminderde vruchtbaarheid, is er sprake van een onbegrepen fertiliteitsstoornis.

### Het oriënterend fertiliteitsonderzoek (OFO)

**Het oriënterend fertiliteitsonderzoek (OFO)** is een basisonderzoek dat bestaat uit verschillende onderzoeken met het doel om tot een diagnose en prognose te komen. Het OFO bestaat uit de anamnese, het lichamelijk onderzoek en aanvullend onderzoek.

Het OFO wordt verricht wanneer er geen zwangerschap is optreden binnen één jaar onbeschermd seksueel contact. Eerder is niet zinvol. Indien er echter door de huisarts een aanwijsbare oorzaak vermoed wordt, kunnen paren eerder verwezen worden.

#### Anamnese

Anamnese vrouw:

- Cyclusanamnese en dysmenorroe
- Coïtusfrequentie en timing. Seksuele problematiek
- Leefstijlfactoren: roken, alcohol, drugs en gewicht
- VG: abdominale chirurgie, appendicitis, PID, [[EUG]] en SOA
- Medicatie
- Familie-anamnese: infertiliteit, erfelijke afwijkingen

Anamnese man:

- Cryptorchidisme, torsio testis, trauma, infectie
- Leefstijlfactoren: roken, alcohol, drugs en gewicht
- Voorgeschiedenis en medicatie
- Familie-anamnese: infertiliteit, erfelijke afwijkingen
- Seksuele problematiek

#### Lichamelijk onderzoek
**Vrouw**
- Bij de **vrouw** wordt er binnen het OFO standaard lichamelijk onderzoek verricht bestaande uit:
	- BMI
	- Beoordeling van secundaire geslachtskenmerken en/of beharingspatroon
	- Inspectie genitalia externa + interna (middel echografie, speculumonderzoek of vaginaal toucher).

**Man**
- De meerwaarde van andrologisch onderzoek bij mannen met een normospermie is op zowel diagnostisch vlak als op prognostisch vlak niet aangetoond. Daarom wordt het pas verricht indien het semen tweemaal afwijkend is.

#### Aanvullend onderzoek

**Niet aanbevolen**
- Het bepalen van de AMH, FSH en inhibine en het uitvoeren van de PCT wordt niet aangeraden omdat het niet of onvoldoende bijdraagt aan het prognostische model van de kans op zwangerschap. De PCT is daarnaast belastend voor de patiënt.
- De postcoïtumtest wordt in de eerste lijn zeer zelden uitgevoerd en de betrouwbaarheid staat ter discussie. Daarom bevelen we de postcoïtumtest niet langer aan als facultatieve test in plaats van spermaonderzoek (zie Details).

**Aanbevolen indien**
- Hormoononderzoek bestaande uit FSH, LH, oestrogeen en progesteron wordt geadviseerd bij een onregelmatige cyclus. Tubatesten worden geadviseerd bij een positieve [[CAT]] en/of anamnestische verdenking tuba-pathologie.

![|400](https://i.imgur.com/Td0gpQk.png)


### Behandeling

- **OI (Ovarium Inductie)**
- **IUI (Intra-uterine inseminatie)**
- **IVF (In vitro firtilisatie)**
- **ICSI (Intra cytoplasmatische sperma injectie)**
- **IVF/ICSI**

Een **IVF/ ICSI** behandeling bestaat uit een aantal stappen:
1. **Hormonale stimulatie:** de vrouw krijgt hormonen toegediend zodat er meerdere follikels gaan groeien.
2. **Follikels aanprikken**: de eicellen worden verkregen door de follikels aan te prikken.
3. **Fertilisatie:** de eicellen en zaadcellen worden in het lab samengevoegd. Bij ICSI wordt er één zaadcel rechtstreeks in de eicel geïnjecteerd.
4. **Terugplaatsing embryo’s**: de gevormde embryo('s) (1 of 2) worden teruggeplaatst in de baarmoeder. Indien er meerdere geschikte embryo’s gevormd zijn, worden ingevroren.


> [!IMG]- IVF
![](https://i.imgur.com/6OkySv3.png)



**Complicaties IVF/ICSI**

- **Meerling**: bij een IVF/ICSI behandeling worden er in sommige gevallen 2 embryo's teruggeplaatst (bijv. indien leeftijd > 38 jaar). Indien beide embryo's zich goed nestelen en doorgroeien, zal er een tweeling ontstaan. Dit geeft risico’s in de zwangerschap.
- **OHSS**: door overmatige hormonale stimulatie kan het ovarieel hyperstimulatie syndroom (OHSS) ontstaan. Dit is een zeldzame, maar ook ernstige complicatie. De ovaria worden erg groot door overmatige follikelgroei en er ontstaat neovascularisatie. Bloedvaten kunnen makkelijker vocht in de vrije buikholte lekken, wat kan leiden tot klachten als een opgezette buik, benauwdheid, gewichtstoename, oedemen etc. Daarnaast zal het bloed in de bloedvaten (door het vochtverlies) indikken, waardoor er een verhoogde kans is op trombose.
- **Bloeding**: eicellen worden verkregen door de follikels met een naald onder echogeleiding aan te prikken. Prikgaatjes in de vagina kunnen soms nabloeden. Ook kan een intra-abdominaal bloedvat geraakt worden, maar dit komt zelden voor.
- **Infectie**: ondanks dat het materiaal goed schoongemaakt wordt, kan het voorkomen dat bacteriën mee naar binnen genomen worden. In dit geval kan er een (soms opstijgende) infectie ontstaan.

Daarnaast is een IVF/ICSI behandeling ook niet altijd **succesvol.**  De kans op zwangerschap is ongeveer 30% per IVF/ICSI cyclus. Eén cyclus wordt gezien als een punctie + cryo’s: indien er meerdere embryo’s ingevroren zijn heb je dus meerdere terugplaatspogingen per cyclus.  Het zwangerschapspercentage (resulterend in levend geboren kind) is ongeveer 60% na 3 cycli. Dit betekent dat 4 van de 10 paren na 3 pogingen nog geen kind hebben.

Ook kan een IVF/ICSI traject **psychisch zwaar** zijn. Tenslotte is het een **dure behandeling**, waarbij 3 cycli vergoed worden. **De keuze voor een IVF/ICSI behandeling moet om bovenstaande redenen goed overwogen worden.**

**MOH-IUI:** milde ovariële hyperstimulatie (MOH) in combinatie met intra-uteriene inseminatie (IUI). Bij een IUI behandeling wordt het zaad van de man opgewerkt en vervolgens in de baarmoederholte ingebracht. Een IUI behandeling kan in een natuurlijke cyclus plaatsvinden, maar ook in een gestimuleerde cyclus. Dat laatste gebeurt bij een MOH-IUI behandeling. Hierbij krijgt de vrouw hormonen om ervoor te zorgen dat er niet één maar twee (of drie) follikels groeien. Bij een MOH-IUI behandeling wordt dus zowel de mannelijke factor (door het zaad hoger op te brengen) als de vrouwelijke factor (door ervoor te zorgen dat er meer eicellen groeien) beïnvloed, waardoor de kans op zwangerschap vergroot wordt.

### Prognostische factoren

Kleinere kans op zwangerschap bij:

- **Langere duur subfertiliteit**;
- **Oudere leeftijd**;
- **Primaire subfertiliteit**;
#### Model van Hunault

Met behulp van het **model van Hunault** kan de kans op een spontane zwangerschap binnen 12 maanden berekend worden.

<u>Gegevens die nodig zijn</u>:

- Leeftijd vrouw
- Duur infertiliteit
- Primair/secundaire infertiliteit
- Percentage bewegende zaadcellen.

<u>De berekening kan niet worden toegepast bij</u>:

- Duur infertiliteit korter dan 1 jaar
- Ovulatiestoornis
- Ernstige mannelijke factor: VCM <3
- Verdenking bilaterale tuba-pathologie.
- Leeftijd > 38 jaar

#### Leeftijd

De **leeftijd van de vrouw** is de belangrijkste prognostische factor voor de kans op zwangerschap. Het bepaalt de spontane zwangerschapskans, maar ook de kans op het succes van een behandeling.

Eicellen worden tijdens de geboorte al aangemaakt en kunnen hierna niet meer aangevuld worden. Gedurende het leven zal zowel de kwantiteit als de kwaliteit van de eicellen geleidelijk afnemen. De kans op zwangerschap neemt daardoor af met de leeftijd. Het aantal resterende eicellen wordt ook wel **de ovariële reserve** genoemd.


![|450](https://i.imgur.com/fSQ6l34.png)


De kruisende lijnen markeren het einde van de fertiele periode. De blauwe lijn geeft het aantal follikels in de ovaria weer. Zoals hierboven beschreven, zal het aantal follikels dalen met de leeftijd (kwantiteit), waardoor dit in het figuur weergegeven is als een dalende lijn. De rode lijn geeft het aantal follikels met slechte kwaliteit weer. De kwaliteit van de eicellen zal afnemen, waardoor er steeds meer follikels met slechte kwaliteit aanwezig zullen zijn. In het figuur is dit daarom weergegeven als een stijgende lijn. Op het moment dat de lijnen elkaar kruisen zijn vrijwel alle follikels die er nog zijn van slechte kwaliteit, waardoor dit het einde van de fertiele periode markeert. Tussen 20 en 30 jaar liggen de lijnen erg ver uit elkaar vandaar dat dit de periode van optimale fertiliteit aangeeft.

Een hoge leeftijd geeft ook meer kans op:

- Spontane abortus
- Obstetrische complicaties, zoals hypertensie en diabetes
- Chromosomale afwijkingen bij het kind
- Meerlingen zwangerschap
- Sectio

#### Leefstijlfactoren

- **Roken**:
	- De kans op zwangerschap wordt negatief beïnvloed door roken. 
	- **Man**: verminderde zaadkwaliteit, wat meestal reversibel is bij het stoppen met roken. 
	- **Vrouw**:  
		- Roken kan de eicelvoorraad irreversibel aantasten, waardoor er een verlaagde ovariële reserve kan ontstaan en een vroege menopauze. 
		- Vergrote kans op miskramen;
		- Groeirestrictie van het kind.

- **Alcohol**:
	- **Vrouw/kind**:
		- Minder kans op zwangerschap;
		- Slecht voor het eventuele embryo/kindje. 
	- **Man**:
		- Grote hoeveelheden alcohol is geassocieerd met een verminderde fertiliteit. 
	- We adviseren vrouwen om helemaal niet te drinken en mannen max 2E/dag.
- **Drugs**:
	- Nog veel onderzoek nodig over het effect van drugs op de fertiliteit. 
	- Bepaalde soorten drugs zijn wel geassocieerd met een verminderde fertiliteit: 
		- *Cannabis* zorgt voor een suboptimale zaadkwaliteit. 
		- Alle soorten drugs moeten worden afgeraden, ook indien er nog weinig van bekend is.
		- Meestal moet het paar zelfs gestopt zijn met drugs, voordat behandeling gestart zal worden.
- **Overgewicht**:
	- Negatief effect op kans zwangerschap. 
	- **Vrouw**:
		- Hormonale veranderingen;
		- Ovulatiestoornissen;
		- Verschillende obstetrische complicaties zoals zwangerschapsdiabetes en hypertensie;
	- **Mannen**:
		- Suboptimale zaadkwaliteit;
	-  Advies om af te vallen. In sommige klinieken is het zelfs voor vrouwen boven een bepaald gewicht verplicht om af te vallen voordat de behandeling gestart wordt.
- **Ondergewicht**:
	- **Vrouw**: 
		- Ondergewicht bij de vrouw kan leiden tot een hypogonadotrope amenorroe, waardoor de kans op zwangerschap verlaagd is. 
		- Daarnaast kan het leiden tot meer complicaties tijdens de zwangerschap, bijvoorbeeld groeirestrictie. 
		- Het advies is om aan te komen in gewicht, om ervoor te zorgen dat de menstruele cyclus weer normaal wordt.

#### Fertiliteitsstoornissen vrouw

##### PCOS
Patiënten met PCOS worden behandeld middels **ovulatie-inductie.** Hierbij worden er hormonen gegeven die ervoor zorgen dat er weer een ovulatie ontstaat.

##### POI
Bij POI zal de ovariële reserve zal zeer laag zijn, waardoor de oestrogeen afgifte zal **dalen.**
- Als gevolg hiervan zal de negatieve terugkoppeling op de hypothalamus -hypofyse veranderen, waardoor het FSH zal **stijgen.**
- **Behandeling** van POI is via eicel donatie. Hierbij vindt er een IVF behandeling plaats met behulp van eiceldonatie.

##### Tuba-pathologie

De tuba heeft een belangrijke **transportfunctie:** 

- Transport zaadcellen van uterus naar ampulla
- Opvangen eicellen met fimbriae en transport naar ampulla
- Transport embryo (dat in de ampulla gevormd wordt) van ampulla naar uterus

Problemen met de tubae kunnen ervoor zorgen dat bovenstaande transportprocessen verstoord raken. **Tuba-pathologie** (occlusie of supoptimale functie) kan hierdoor leiden tot **infertiliteit.**

Er zijn verschillende oorzaken voor tuba-pathologie:

- **Salpingitis** (infectie tuba) / **Pelvic inflammatory disease** (infectie kleine bekken). Dit kan veroorzaakt worden door Chlamydia infectie, curretage, plaatsen spiraal, operatie etc.
- **Buikoperatie** (door adhesies)
- **Endometriose** (door adhesies)

Een **Chlamydia** infectie is de belangrijkste risicofactor voor tuba-pathologie.

Bij **dubbelzijdige tubapathologie** (beide tubae dicht) wordt er gebruik gemaakt van een IVF/ICSI behandeling, omdat hierbij de tubae niet nodig zijn. De eicellen worden namelijk rechtstreeks uit de ovaria gehaald (transport tubae niet meer nodig), de zaadcellen en eicellen worden in het lab bevrucht (ipv in de tubae) en het embryo wordt direct in de uterus teruggeplaatst (hoeft niet door de tubae getransporteerd te worden).

````col
```col-md
flexGrow=1
===
#### Hysterosalpingografie
- Röntgenfoto uterus + tubea met contrast. Contrast verspreid zich in de buikholte als de tubae open zijn. 
- Bij positieve CAT.
- Onbegrepen stoornis, om spontane kans te vergroten.
- Laag - invasief.
```
```col-md
flexGrow=1
===
#### Laparoscopie
- Kijkoperatie. Beoordeling ovaria + tuba. Methyleenblauw als contrast, loopt in buikholte als tubae open zijn. 
- Bij hoog risico op tuba-pathologie (afwijkend HSG, gecompliceerde buikoperaties en endometriose)
- Niet gebruikt bij onbegrepen stoornis om spontane kans te vergroten.
- Hoog - invasief.
```
````
##### Endometriose
**Endometriose** is de aanwezigheid van functioneel endometrium buiten de uterus. De meest voorkomende locatie zijn de ovaria, maar het kan ook op andere plekken voorkomen zoals de darmen of de blaas. Ook dit endometrium is oestrogeen afhankelijk, waardoor het tijdens de menstruatiecyclus opgebouwd en afgestoten zal worden. Het endometrium en het bloed kan zich ophopen, waardoor er een **endometrioom** kan ontstaan, een holte gevuld met bloed.

Endometriose kan zorgen voor hevige pijn tijdens de menstruatie (dysmenorroe), tijdens geslachtsgemeenschap en ontlasting. Gaat niet altijd gepaard met klachten. De gouden standaard voor het stellen van de diagnose endometriose is een laparoscopie.

#### Fertiliteitsstoornissen mannen

In ongeveer 20% van de mannen wordt een afwijkend semen gevonden, waarbij we spreken van een **mannelijke factor.**

Normaalwaarden semen:

- Volume > 1,5ml
- Concentratie > 15 miljoen/ml
- Totaal aantal zaadcellen 39 miljoen
- Beweeglijkheid (A+B) > 32%
- Normale morfologie 4%

Azoöspermie: geen zaadcellen

Oligospermie: weinig zaadcellen

Asthenospermie: onvoldoende beweeglijkheid zaadcellen

Teratospermie: afwijkende vorm zaadcellen

**VCM**

Volume x concentratie zaadcellen x percentage progressief motiele zaadcellen/100.

De VCM wordt gebruikt omdat de kans op een zwangerschap afhankelijk is van het **totaal aantal goed beweeglijke zaadcellen.**  Door het volume in ml maal de concentratie in miljoen/ml te doen weet je het totaal aantal zaadcellen in het spermamonser. Door het totaal aantal spermacellen vervolgens maal de beweeglijkheid in % te doen heb je het totaal aantal progressief bewegende zaadcellen.

- VCM > 10 normospermie
- VCM 3-10 milde OAT
- VCM 1-3 matige OAT
- VCM < 1 ernstige OAT

**Factoren van invloed op de zaadkwaliteit**

- **Koorts** kan **tot 2-3 maanden geleden invloed hebben op de zaadkwaliteit. Dit komt omdat het 2-3 maanden duurt voordat er een nieuwe cohort zaadcellen gevormd is.**
- **Roken (15/sig dag)** heeft (zoals eerder genoemd) een reversibele invloed op de zaadkwaliteit.
- **Antidepressiva,** maar ook ACE-remmers en anti-epileptica kunnen leiden tot een verminderde zaadkwaliteit. Er moet met de patiënt (en eventueel specialist) gekeken worden of het mogelijk is de medicatie te stoppen. **Hooikoortsmedicatie** heeft geen nadelige effecten.
- **Contact zware metalen**, maar ook bestrijdingsmiddelen, oplosmiddelen en lasdampen kunnen zorgen voor een verminderde zaadkwaliteit. Een **supermarktmanager** zal in principe niet in aanmerking komen met toxische stoffen
- Alcohol kan zeker invloed hebben op de zaadkwaliteit, maar hierbij gaat het vooral om overmatige alcoholconsumptie >20EH/week. **Bier 2x/week** is daarom niet zo erg.
- **Cryptorchidisme** (het niet indalen van de zaadbal, maar ook een torsio testis, trauma testis of infecties in het genitale gebied kunnen invloed hebben op de zaadkwaliteit.
- **Chemotherapie**, maar ook radiotherapie of een operatie in de genitale regio kan invloed hebben op de zaadkwaliteit. Gelukkig heeft een **knieoperatie** geen effect.
- De **sauna,** als ook warm baden/wielrennen en het dragen van strak ondergoed kan invloed hebben op de zaadkwaliteit (ivm warmte). Dit moet dan wel echt frequent gedaan worden, 1x/jaar heeft geen effect.

**Behandelopties**

Samengevat zijn de behandelopties in het geval van een mannelijke subfertiliteit als volgt:

- Azoöspermie: PESA of TESE (zaadcellen direct uit bijbal/zaadbal halen)
- Ernstige OAT (VCM <1): IVF/ICSI. Indien opgewerkt semen met VCM < 1, wordt er ICSI gedaan.
- Matige OAT (VCM 1-3): IUI
- Milde OAT (VCM 3-10): afhankelijk van de prognose van Hunault IUI of exceptief beleid (zie verdieping)

#### Onbegrepen fertiliteitsstoornis

Bij het oriënterend fertiliteitsonderzoek worden verder geen afwijkingen gevonden, waarbij er dus sprake is van een **onbegrepen fertiliteitsstoornis**.

#### Fertiliteitspreservatie

Kankerbehandelingen kunnen gepaard gaan met **infertiliteit.** Het is daarom belangrijk alle (jonge) patiënten die een kankerbehandeling moeten krijgen te counselen over de mogelijkheden tot behoud van vruchtbaarheid oftewel **fertiliteitspreservatie.** Voor mannen betekent dit het invriezen van zaadcellen, voor vrouwen het invriezen van eicellen, eierstokweefsel of (indien zij een partner heeft) embryo’s. Daarnaast kunnen de opties als zaad- of eiceldonatie, draagmoederschap en adoptie besproken worden. In dit onderwijs focussen we ons op de fertiliteitspreservatie van de vrouw.

De **leeftijd** *(32-jarige)* van mevrouw zegt iets over haar ovariële reserve. Hoe jonger de vrouw, hoe groter de reserves en hoe kleiner de kans op ovariële uitval (geen goede eicellen meer). Het **type kankerbehandeling** *(chemotherapie)*, de **soort chemotherapie** *(TAC)* en de **dosis** *(6 kuren)* zijn belangrijk, omdat niet alle behandelingen (even) schadelijk zijn. In deze casus zal de operatie niet schadelijk zijn. Tenslotte is het belangrijk te kijken naar de **vruchtbaarheid in het algemeen:** het feit dat ze *2 kinderen* heeft geeft een indicatie voor de vruchtbaarheid in het verleden.

Naast patiënten met een maligniteit kunnen ook andere vrouwen in aanmerking komen voor fertiliteitspreservatie:

- Patiënten met **chronische ziekten** waarbij infertiliteit een risico kan zijn (auto-immuun ziekten zoals ziekte van Wegener)
- Patiënten die een **gynaecologische operatie** moeten ondergaan, waarbij er een risico is tot infertiliteit
- Patiënten met een **risico op POI** (familiair voorkomen, Turner syndroom)
- **Transgender vrouwen**

**Fertiliteitspreservatie kent echter ook verschillende nadelen.**

In geval van maligniteit:

- **Uitstel kankerbehandeling**. Er is eerst een fertiliteitsbehandeling/ ovariële stimulatie (IVF/ICSI bij invriezen embryo’s of eicellen) of operatie (laparoscopie bij invriezen ovariumweefsel) nodig voordat je met de kankerbehandeling kan beginnen. Bij sommige maligniteiten is er geen tijd voor fertiliteitspreservatie en moet er zeer snel gestart worden.
- Cryopreservatie ovariumweefsel is **niet mogelijk** bij risico op **ovariële metastasering.** Dit geeft risico op re-introductie van de tumor bij terugplaatsing van het ontdooide ovariumweefsel.

Algemeen:

- Het is **niet altijd succesvol**: bij een IVF behandeling is het lastig om in te schatten hoeveel eicellen je nodig hebt om later een zwangerschap tot stand te kunnen brengen.
- **Complicaties** van de behandeling: OHSS, meerling, infectie en bloeding bij IVF behandeling. Infectie, bloeding en narcoserisico bij laparoscopie.
- De behandeling kan een grote **psychische impact** hebben.
- Het is een **dure behandeling**