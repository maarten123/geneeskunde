---
title: Uveitis
draft: false
tags:
  - Oogheelkunde/Infecties
  - Ziektebeeld
aliases: 
description:
---


De uvea is het vlies dat de bloedvaten van het inwendige oog bevat. Het ligt tussen de sclera (buitenste laag) en retina (binnenste laag) van de oculus bulbi in.

Het is een verzamelnaam voor alle intraoculaire ontstekingen. Deze worden verder geclassificeerd naar de anatomische locatie waar de inflammatie zich bevindt, ondanks dat je de inflammatoire reactie vaak bij de voorste oogkamer kunt observeren.

- Uveitis anterior - voorste oogkamer, deze variant komt bij 80-92% van alle patiënten met uveitis voor.
- Uveitis intermedia - glasvocht
- Uveitis posterior - retina en/of choroidea
- Panuveitis - alle lokalisaties

**Klachtenpresentatie**

Naast een rood oog klagen patiënten vaak over een visusvermindering. Ze zien wazig en ervaren soms zwarte vlekjes of slierten in het beeld. Andere veel voorkomende klachten zijn:

- Fotofobie
- Pijn
- Tranen

De incidentie van uveitis binnen de Westerse wereld is 52 per 100.000 inwoners met een prevalentie van 115 per 100.000. De morbiditeit van uveitis is hoog omdat het beloop vaak langdurig is met regelmatig recidieven. Het treft daarnaast ook veelal patiënten in de werkzame leeftijd.

Van alle gevallen van blindheid is 10% ongeveer het gevolg van uveitis. Daarnaast is ⅔ van de groep patiënten tijdens de behandelprocedure langdurig slechtziend. Uveitis kan ook blijvend visusverlies veroorzaken, meestal als gevolg van complicaties.

**Oorzaken van uveitis**

| Infectieus | Immuun afwijking |
| --- | --- |
| Bacterieel (TBC, syphilis, Lyme, kattekrabziekte), Viraal (CMV, herpes simplex of zoster, HIV), Schimmel, Parasiet/worm (toxoplasmose gondii) | Rheumatische aandoeningen (Bechterew), Darmziekten (Colitis ulcerosa, Crohn), Sarcoidose |
Uveitis kan ook eventueel door een trauma ontstaan. Denk hierbij aan post-operationele situaties als een ongeval of corpus alienum.

! Sommige aandoeningen doen denken aan een uveitis door gelijkenissen (masquerade syndroom). Dit hoeft niet zo te zijn. Denk hierbij aan tumoren of gezwellen (bijvoorbeeld lymfoom of leukemie), een aangeboren afwijking, een vaat-occlusie of een trauma.

- Bij **lichamelijk onderzoek** kunnen de volgende dingen opvallen
    - Roodheid
    - Ontstekingscellen in voorste deel van het oog, soms zelfs een wit laagje onderin de voorste oogkamer (hypopyon).
    - Hoge of lage oogdruk
    - Troebel hoornvlies
    - Vastzittende pupil (door synechieën) die ook slecht op licht reageert
    - Staar
    - Troebel glasvocht en allerlei netvlies afwijkingen

Andere afwijkingen die waargenomen kunnen worden:

![](https://i.imgur.com/qRFJbPc.png)



1. Linker plaatje - verkleving van de iris aan de ooglens, waardoor de pupil niet meer goed op licht kan reageren (synechiae posteriores)
2. Middelste plaatje - descemetstippen - klontjes ontstekingscellen aan de binnenzijde van de cornea
3. Rechter plaatje - rand van de iris met zichtbare klompjes ontstekingscellen (noduli).

**Behandelingen**

1. Corticosteroiden
	- Topicaal
	- Injectie naast het oog
	- Injectie in het oog (in glasvochtruimte)

2. Pupilverwijdende oogdruppels
	- Ter voorkoming van verkleving van de iris met de lens. Daarnaast geven ze ook pijnverlichting
3. Overige behandelingen, met name bij ernstiger varianten
	- NSAID’s, topicaal of systemisch
	- Immunosuppressiva, vaak als aanvulling op of ter vervanging van prednison
	- Biologicals (TNF-alpha blokkers)