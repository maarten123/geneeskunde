---
title: Anaemie
draft: false
tags:
  - Interne_geneeskunde
  - Eerstelijnsgeneeskunde
aliases:
  - anemie
  - Anemie
  - anaemie
  - Bloedarmoede
  - bloedarmoede
description:
---


Anaemie kan een licht gevoel in het hoofd geven, met name bij opstaan en inspanning. Dit gaat samen met vermoeidheid en bleekheid.

- In deel A behandelen we achtergrond informatie die nodig is voor het begrijpen van anemie
- In deel B zullen we eerst de systematiek bespreken die nodig is om anemie te analyseren; vervolgens zullen we de oorzaken van anemie behandelen in 3 groepen 
	- Hoofdstuk 1: verlies 
	- Hoofdstuk 2: gestoorde aanmaak
	- Hoofdstuk 3: verhoogde afbraak  


## A | Achtergrond
#### Definitie
- **Anemie** is een toestand waarin het aantal **erythrocyten en/of de hemoglobine concentratie** in het perifere bloed lager is dan normaal voor de leeftijd en het geslacht.
- Anemie is een **laboratorium diagnose**, geen aandoening, het kan een symptoom van een onderliggende ziekte zijn. Ga dus altijd op zoek naar een verklaring voor de anemie.
#### Referentiewaarden
|                      | Vrouw            | Man                |
| -------------------- | ---------------- | ------------------ |
| **Hb (hemoglobine)** | 7,5-10,0 mmol/l  | 8,5 – 10,5 mmol/l  |
| **Ht (hematocriet)** | 0,35-0,45 l/l    | 0,40-0,50 l/l      |
| **Erytrocyten**      | 3,1-5,1 \*1012/l | 4,5 – 5,6 \*1012/l |
|   **Reticulocyten**                   |   5 – 25/1000               |   5 – 25/1000                 |

**Verschil in waarden tussen mannen en vrouwen**
- Ontstaat als gevolg van stimulatie van de erytropoëse door androgene hormonen.
- Het hematocriet is de fractie van het bloedvolume dat wordt ingenomen door rode bloedcellen.
![](https://i.imgur.com/wtchBXl.png)

#### Parameters
- **MCV** (mean corpuscular volume): het gemiddelde volume van de erythrocyten.
	 - Berekend door het **hematocriet** getal te delen door het aantal **erythrocyten**.
	 	 - **Laag MCV**: er is een gestoorde hemoglobine productie (de erytrocyten hebben hierdoor minder cel inhoud en zijn dus kleiner).
	 	 - **Hoog MCV**: er is een gestoorde erytrocyt uitrijping.
- **Reticulocyten**: voorlopers van de erytrocyten.  
	- **Hoog**: oorzaak van het probleem <u>buiten</u> het beenmerg.           
		- Het beenmerg probeert te compenseren voor bijvoorbeeld een verhoogde afbraak.
	- **Laag**: oorzaak van het probleem <u>binnen</u> het beenmerg.           
		- De productie is gestoord.
- **Ferritine**: het opslageiwit voor ijzer.
- **Transferrine**: het transporteiwit voor ijzer.
- **Haptoglobine**: het eiwit dat hemoglobine aan zich bindt. 

#### Regulatie erytrocyten aanmaak
- Voorlopers van bloedcellen delen vanaf de normoblast niet meer.
- Reticulocyten ontstaan na uitstoten kern uit normoblast. Deze cellen blijven nog 1-2 dagen in het beenmerg voordat ze de circulatie in gaan om uit te rijpen. 
![[Excalidraw/Anaemie.svg|400]]
#### Hemoglobine (Hb) 
Het normale Hb-molecuul bestaat uit 4 ketens: 
- 96% van de Hb-moleculen bestaat uit 2 alpha en 2 bèta-ketens  


##### Opbouw hemoglobine
- 4 haemgroepen.
- Aan elke haemgroep kan 1 zuurstof molecuul binden. (HB kan dus 4 zuurstofmoleculen in totaal binden).

![|350](https://i.imgur.com/w9GECVC.png)
- 1 mmol Hb bevat 56 mg ijzer
- 1 liter bloed ~ 500 mg ijzer 

##### Functie hemoglobine
- **Functie**: vervoeren van zuurstof. 
- Bij patiënten kun je de zuurstofsaturatie meten (spO2 = saturation of peripheral oxygen) aan de vinger. 
- De spO2 wordt bepaald door het aantal aan hemoglobine gekoppelde zuurstofmoleculen. 
- De zuurstofspanning (PO2) is de hoeveelheid zuurstof opgelost in het bloed. 

#### Afbraak erytrocyten
- Levensduur erytrocyt 120 dagen;
- Afgebroken door macrofagensysteem door milt, lever en beenmerg;


Het hemoglobine wordt afgebroken tot 3 producten: 
- IJzer
- Globine
- Haem (porfyrine) 

Er komt ook altijd wat intact hemoglobine in de bloedsomloop.Dit wordt gebonden aan haptoglobine en vervolgens afgebroken in de lever.

**Afbraak en hergebruik**
- IJzer en globine worden hergebruikt;
- IJzer wordt getrasporteerd verbonden aan transferrine;
- Gebonden aan Ferritine kan het worden opgeslagen in de lever en het beenmerg, kan later worden hergebruikt;
- Globine wordt afgebroken, aminozuren worden hergebruikt.

![|450](https://i.imgur.com/7bMFJ7z.png)

## B | Systematische analyse 
#### Analyse anemie: altijd systematisch
- Analyseer elke patiënt met anemie systematisch.
 - Probeer eerst te achterhalen wat de oorzaak van de anemie is, voor je na gaat denken over de exacte diagnose.

#### Anemie: klachten en symptomen
- o.a: 
	- Bleekheid (bijv. Lippen/gelaat/conjunctivae)
	- Verminderd O2 transport
	- Vermoeidheid
	- Lusteloosheid
	- Duizeligheid
	- Hoofdpijn
	- Palpitaties
	- Dyspnoe d’effort 
	- Angina pectoris

**Belangrijk**
- Deze klachten treden op onafhankelijk van de onderliggende oorzaak van anemie.
- Er kunnen daarnaast symptomen zijn van de onderliggende ziekte.
- De ernst van de klachten is afhankelijk van de snelheid waarmee anemie ontstaat (snel ontstaan = meer klachten).
- NB Een lichte anemie leidt in de beginfase vaak nog niet tot specifieke klachten en wordt dan ook vaker pas gezien bij bloedonderzoek.

#### Stroomschema NHG en Stroomdiagram diagnostiek anemie Interne geneeskunde
![|400](https://i.imgur.com/4R5anVE.png)
![](https://i.imgur.com/tlskbEH.png)


Bij het stroomdiagram dat door de internist wordt gehanteerd valt, in tegenstelling tot het diagram van de NHG, op, dat het reticulocyten percentage vroeger in de beslisboom wordt meegenomen. 

Vanwege de prevalentie van oorzaken van anemie bij patiënten die voor analyse gezien worden in de tweede lijn, is het van belang om, vroeger in de analyse, een indicatie te krijgen van de functie van het beenmerg. 

Realiseer je dat de stroomdiagrammen hulpmiddelen zijn, maar geen absolute waarheden. Het kan bijvoorbeeld enige tijd kosten voordat een parameter de kenmerkende afwijking laat zien. Neem in de beoordeling van de patiënt met anemie dus altijd andere klinische bevindingen mee, net als ook de fase van ziekte. 

![|400](https://i.imgur.com/Tj3XSCB.png)



- **A Microcytaire anemie (MCV < 80 fl)**
	- IJzergebrek (chronisch bloedverlies), malabsorptie, zwangerschap/lactatie, maagresectie
	- Infecties en auto-immuunziekten
	- Hemoglobinopathie
	- Intoxicaties (lood, INH)
- **B Normocytaire anemie (MCV 80-100 fl)**
	- Acuut bloedverlies
	- Primaire beenmergaandoeningen, beenmerginfiltratie
	- Chronische nierinsufficiëntie, leverziekten, infecties, auto-immuunziekten, endocriene ziekten, hemolyse
- **C Macrocytaire anemie (MCV > 100 fl)**
	- Vitamine B12 deficiëntie, foliumzuur deficiëntie
	- Malabsorptie
	- Myelodysplastisch syndroom, aplastische anemie
	- Medicamenteus
	- Hypothyreoïdie
	- Alcohol abusus
	- Hemolyse


### B1 | Verlies

1. **Acuut**: 
	- Bijv.: operatie, bevalling, trauma, bloedverlies door maligniteit (oesophagus, gastro-intestinaal);
	- ! Let op! Bij acuut bloedverlies meet je pas een laag Hb als er verdunning heeft opgetreden. Het <u>Hb loopt dus achter op de daadwerkelijke situatie;</u>
2. **Chronisch**: 
	- Bijv.: 
		- **Gynaecologisch**: hevige menstruatie of postmenopauzaal bloedverlies;
		- **Gastro-intestinaal**: occult bloedverlies;
		- **Urinewegen**: hematurie;

### B2 | Gestoorde aanmaak
Voor de hematopoëse zijn een goed werkend beenmerg en voldoende bouwstoffen noodzakelijk. 


#### B2.1 Tekort aan bouwstoffen
- ijzer
- vitamine B12
- foliumzuur
- erytropoëtine (EPO)

#### B2.2 Beenmergziekten
- anemie door chornische ziekte (ACD)
- pure red cell aplasie
- beenmerginfiltratie
- sideroblastaire anemie  

#### B2.1 | Anemie door tekort aan bouwstoffen 


> [!info] IJzer metabolisme
> 
> **Ijzer**: ijzergebreksanemie en de ijzerkringloop
> - Ijzer odig voor synthese van haem;
> - 1-2 mg ijzer per dag;
> - Kan maximaal 1mg per dag uitscheiden:
> 	- Daarom moet ijzer gereguleerd op worden genomen;
> 
> ![|450](https://i.imgur.com/23BDL9e.png)
> ![|350](https://i.imgur.com/VcZ1j6C.png)
> 
> In de voeding komt ijzer komt ijzer in twee vormen voor:
> - Tweewaardig complex ($\ce{Fe^2+}$): plantaardige voeding;
> - Ijzer in haem: vlees;
> 	- Wordt eerst gereduceerd tot een tweewaardig complex voordat opname mogelijk is. 
> 
> **Opname**
> - $\ce{Fe^3+}$ moet eerst worden omgezet in $\ce{Fe^2+}$.
> - $\ce{Fe^2+}$ wordt opgenomen door de mucosacel.
> 	- Kan hier tijdelijk worden opgeslagen, gebonden aan ferritine als $\ce{Fe^3+}$. 
> - $\ce{Fe^3+}$ bindt aan aan transferrine -> $\ce{Fe^3+}$-transferrine, om in het plasma opgenomen te worden.
> - $\ce{Fe^3+}$ wordt sterk gereguleerd door hepsidine, acute fase eiwit geproduceerd in de lever, omdat de uitscheiding maar beperkt is.
> 
> Aldaar wordt een deel geoxideerd tot Fe 3+ en gebonden aan het eiwit apoferritine, vastgelegd als ferritine. Als dit ferritine-ijzer gedurende de twee- à driedaagse levensduur van de darmepitheelcellen niet wordt gemobiliseerd, verdwijnt het via desquamatie van de cellen van de toppen van de villi met de darminhoud. Een ander deel van het geresorbeerde tweewaardige ijzer verlaat met behulp van ferroportine de basolaterale zijde van de mucosacel en komt zo in het plasma, alwaar het in driewaardige vorm gebonden wordt aan een alfa 1-globuline: het transferrine, dat 3% van het totale plasma-eiwit uitmaakt. Dit eiwit is in normale omstandigheden slechts voor ongeveer 30% (spreiding: 15-50%) verzadigd met ijzer. Het gedeelte dat nog ijzer kan binden is de zogenoemde onverzadigde of latente ijzerbindingscapaciteit. De totale ijzerbindingscapaciteit (TYBC) bedraagt 45-72 µmol/l. Het normale plasma-ijzergehalte bedraagt 11-32 µmol/l.
> 
> ![](https://i.imgur.com/hJjbeAE.png)
> 
> 
> De intestinale ijzerresorptie wordt gereguleerd door het hormoon hepcidine, een acutefase-eiwit dat wordt geproduceerd in de lever, en ferroportine, een ijzerexporterend eiwit aan de basolaterale kant van de cel. Hepcidine bindt aan ferroportine, dit complex wordt door de cel opgenomen en afgebroken. Hierdoor wordt de intestinale opname van ijzer naar de bloedbaan geremd. Bij een lage concentratie hepcidine wordt geen of minder ferroportine afgebroken, ijzer wordt in de darmen opgenomen en bereikt gemakkelijker de bloedbaan. Op dezelfde manier reguleren hepcidine en ferroportine ook de opslag en mobilisatie van ijzer in de macrofagen
> 
> Vanuit het plasma gaat het ijzer voor het grootste deel naar het beenmerg; een deel gaat echter ook naar de lever en de milt, waar het als ferritine en hemosiderine (een polymerisatieproduct van o.a. ferritine en gedenatureerd ferritine) wordt opgeslagen in macrofagen. In het beenmerg wordt het transferrine-ijzer door de kernhoudende voorlopers van de erytrocyten opgenomen via transferrinereceptoren (TfR) en vervolgens geïncorporeerd in het hemoglobinemolecuul. In het plasma komt ook een oplosbare (soluble) vorm van de TfR (sTfR) voor. De concentratie sTfR weerspiegelt de totale hoeveelheid membraangebonden TfR. Bij ijzergebrek en een toename van het aantal rode voorlopercellen stijgt de concentratie sTfR in plasma. In de rode voorlopercellen wordt ijzer ook opgeslagen als ferritine, hetgeen met bepaalde kleuringen zichtbaar kan worden gemaakt. Deze ferritinebevattende cellen noemt men sideroblasten; ze kunnen tot 50% van alle rode-celvoorlopers uitmaken. Vrijwel al dit overtollig ijzer wordt uitgedreven alvorens de cellen het beenmerg verlaten. De rest wordt door de milt verwijderd. Het is belangrijk deze normale beenmergsideroblasten te onderscheiden van de zogenoemde ringsideroblasten, waarin het ijzer in een abnormale vorm is opgeslagen in mitochondriën. Het lichaam neemt in het algemeen slechts zoveel ijzer op dat het minimale dagelijkse verlies wordt gecompenseerd. Via een nog onbekend mechanisme kan de absorptie echter worden verhoogd bij veranderde lichaamsijzervoorraden. Helaas gebeurt dit ook bij een verhoogde cel-turnover, zoals voorkomt bij ziekten met een verstoorde erytrocytenaanmaak, zoals thalassemie. Omdat bij deze patiënten de ijzervoorraad meestal al verhoogd is, kan dit mechanisme bijdragen aan het onstaan van ijzerstapeling, vooral als ook frequent erytrocytentransfusies worden gegeven.
> 
> 
> 
> 
> 




##### IJzergebreksanemie
Ijzergebreksanemie is de meest voorkomende vorm van anemie (vrouwen > mannen).

**Oorzaken**:
- **Bloedverlies** (menstruatie of op latere leeftijd occult bloedverlies uit tractus digestivus) $\ce{->}$ <u>dit is de meest voorkomende oorzaak.</u>
- **Verhoogde behoefte (zwangerschap of groei)**.
- **Gestoorde opname van ijzer uit de darm** (zelden de oorzaak) (NB [[Coeliakie]]).
- **Deficiënte voeding**.
- ! Belangrijk is dat voor het starten van therapie (ijzersuppletie) de oorzaak van het ijzergebrek achterhaald moet worden!

**Behandeling**: 
- Oraal of i.v. suppletie.

##### Anemie door chronische ziekte 
- **Pathofysiologie**: 
	- Komt voor bij o.a. infecties, reumatoïde artritis en maligniteiten.  
	- Cytokinen leiden tot inductie van hepcidine in de lever en daardoor is er een stoornis in het hergebruik van ijzer.
	- Daarnaast leiden cytokinen tot apoptose van de voorlopers van de erytrocyt en een afname van de respons op EPO. 
- **Kliniek**: 
	- De kliniek is vaak mild en met name afhankelijk van de onderliggende aandoening.
	- Behandeling van de onderliggende aandoening is de beste behandeling. 
- **Laboratorium diagnostiek**: 
	- Laag serumijzer en verlaagde ijzerbindingscapaciteit (hoeveelheid ijzer dat maximaal gebonden kan worden aan transferrine).
	- Het ferritine is verhoogd, in tegenstellig tot een ijzergebreksanemie waar het ferritine verlaagd is; er is genoeg ijzer opgeslagen, maar dit zit vast in o.a. macrofagen, waardoor het niet gebruikt kan worden in de erytropoëse. 

##### Vitamine B12/foliumzuur tekort
**Pathofysiologie**:
- Vitamine  B12 en foliumzuur zijn noodzakelijk voor normale DNA-synthese
- Bij een tekort aan deze stoffen is de Hb productie normaal, maar de uitrijping van de cel gestoord (het MCV is hoog).
- Opname van vitamine B12 in het ileum (nadat het gebonden is aan intrinsic factor (IF) geproduceerd in de maag) en opname van foliumzuur in het duodenum.
- Er is sprake van gestoorde aanmaak $\ce{->}$ reticulocyten zijn laag. 

> [!NOTE] Oorzaken vitamine B12 deficiëntie
>- Deficiënt dieet (veganisten, alcoholisten) 
>- Laag IF (auto-immuungastritis, maagresectie)
>- Verbruik darm (bacteriële overgroei, wormen)
>- Malabsorptie (M. Crohn, ileumresectie) 
>- Medicatie (metformine) 




> [!NOTE] Oorzaken foliumzuur deficiëntie
> - Deficiënt dieet (ouderen, alcoholisten)
> - Verhoogde behoefte (zwangerschap, chronische hemolyse) 
> - Malabsorptie (bijvoorbeeld spruw) 
> - Geneesmiddelen gebruik (methotrexaat trimethoprim, fenytoïne) 


**Kliniek**
- Beide vormen zijn qua kliniek nauwelijks van elkaar te onderscheiden.
- Bij vitamine B12 deficiëntie kunnen echter neurologische afwijkingen voorkomen. 

**Laboratorium diagnostiek**
- Laag vitamine B12 of foliumzuur (methylmalonzuur bij twijfel over Vit. B12 tekort)
- Antistoffen tegen IF (bij auto-immuungastritis) 

**Behandeling**
- **Foliumzuur**: orale suppletie of intramusculair
- **Vitamine B12**: intramusculaire suppletie of orale suppletie als men weet dat de opname goed is 
	- Voordat men start met suppletie met foliumzuur moet het vitamine B12 eerst gecontroleerd worden. Bij een vitamine B12 deficiëntie kan foliumzuursuppletie gecombineerde strengziekte uitlokken.

#### B2.2 | Anemie door beenmergziekten
##### Beenmerginfiltratie
- Er ontstaat verdrukking van het normale beenmerg door:
	- Maligne cellen (leukemie, lymfomen, tumormetastasen);
	- Granulomateus ontstekingweefsel (TBC, sarcoïdose);
- Door verdrukking van het hele beenmerg zijn andere cellijnen ook aangedaan (trombocyten en leukocyten) $\ce{->}$ **pancytopenie**;
- Kliniek met name afhankelijk van onderliggende ziekte;

##### Nierinsufficiëntie
- Vanaf eGFR < 45 ml/min/1,73m2 $\ce{->}$ onvoldoende EPO $\ce{->}$ minder stimulatie van de erytropoëse $\ce{->}$ **normocytaire anemie**;
- Behandeling met humaan EPO;

##### Aplastische anemie
**Pathofysiologie**
- Door tijdelijke of permanente beschadiging van de pluripotente stamcel ontstaat onvoldoende aanmaak van alle cellijnen (**pancytopenie**);

**Oorzaken**
- Congenitaal; 
- Verworven (idiopathisch, medicamenteus, ioniserende straling, chemicaliën, post- infectieus na Hepatitis A);
	- Bij de idiopathische vorm is er waarschijnlijk sprake van destructie van stamcellen door geactiveerde T-lymfocyten;

**Kliniek**
- Anemie;
- Tekenen infectie;
- Bloedingen;
- Kliniek kan variëren van mild tot zeer ernstig;

**Behandeling**
- EPO of G-CSF (om aanmaak te stimuleren).
- Immunosuppressiva. 
- Bij ernstige vormen een stamceltransplantatie.

### B3 | Verhoogde afbraak

- De oorzaken voor verhoogde afbraak (hemolyse) kunnen worden ingedeeld in **verworven** en **erfelijke** oorzaken.
- De hemolyse kan intravasculair en extravasculair (o.a. in de milt) plaatsvinden.

<u>3.1 Verworven oorzaken:</u>
 - auto-immuunhemolytische anemie
 - infecties (malaria)
 - mechanisch (hartklep)

<u>3.2 Congenitale oorzaken:</u>
 - hemoglobinopathie (sikkelcelanemie, thalassemie)
 - enzymdeficinties (pyruvaatkinase, G6PD)
 - defecten in erytrocytenmembraan (hereditaire sferocytose)

#### Introductie hemolytische anemie
<u>Kliniek</u>:
- **Icterus**: gele verkleuring van huid en sclera (door stijging bilirubine);
- [[Hepatosplenomegalie]], mogelijk bij extravasculaire hemolyse;
- **Galstenen**:
	- Chronische hemolyse kan leiden tot galstenen, denk bij jonge patiënten met galsteenlijden aan hemolyse als oorzaak!
-  **Aplastische crisis**:
	- Patiënten met chronische hemolytische anemie zijn gevoelig voor aplastische crisis (acute beenmergsuppressie met Hb-daling en verdwijnen reticulocyten)
		- Dit ontstaat meestal door een intercurrente ziekte (in het bijzonder parvo B19)

<u>Laboratorium diagnostiek</u>:
- Hoog bilirubine (afbraakproduct van hemoglobine)
- Hoog LDH
- Laag haptoglobine 
	- Haptoglobine bindt intact hemoglobine wat vrijkomt bij hemolyse en wordt dus bij versterkte afbraak meer verbruikt
- Hoge reticulocyten (compensatoir verhoogde aanmaak)

#### B3.1 | Verworven oorzaak hemolyse
##### Auto immuun hemolytische anemie (AIHA)
Met een directe antiglobuline test (DAT) kan men de antistoffen op de erytrocyt aantonen; 
- Onderzocht of er auto-antistoffen tegen erytrocyten zich in het bloed bevinden;
- Antistoffen IgG, IgA, IgM of complement factoren toegevoegd aan het bloedmonster; 
- Bloed zal samenklonteren als auto-antistoffen zich in het bloed bevinden → test positief;

![|350](https://i.imgur.com/0IAbVpv.png)

##### Malaria
- Bij malaria bevindt de parasiet zich in de erytrocyt;
 - De erytrocyten die vol met malaria parasieten zitten worden sneller afgebroken;


##### Kunstkleppen
- Rondom kunstkleppen kan mechanische destructie van erytrocyten optreden
 - Kenmerkend hierbij zijn de fragmentjes erytrocyten in het bloed (**fragmentocyten**)

#### B3.2 | Congenitale oorzaken hemolyse

##### Hemoglobinopathie: sikkelcelanemie
<u>Pathofysiologie</u>
- Door mutatie ontstaat een afwijkende β keten;
- **Heterozygote vorm**: 1 van de 2 genen voor de β keten afwijkend (HbAS), bij de homozygote vorm;
- **Homozygote vorm**: beide genen afwijkend (HbSS);
- Het afwijkende hemoglobine heeft sterke neiging tot polymerisatie, waardoor sikkelcelvormige cellen ontstaan;
- Deze cellen zijn slecht vervormbaar en lopen snel vast in de microcirculatie;
- De afwijkende cellen worden versneld afgebroken in de milt;

![|350](https://i.imgur.com/EkOSvFW.png)


![|350](https://i.imgur.com/wp3HNWA.png)
![|350](https://i.imgur.com/Ab7cPyF.png)

##### Hemoglobinopathie: beta-thalassemie
<u>Pathofysiologie</u>
- Door een gendefect ontstaan minder tot geen ketens;
 - Ondanks compensatoir verhoogde gamma en delta ketens blijft het Hb gehalte in erytrocyten verlaagd;
- Er ontstaat een vrij hoog aantal vrije alpha-ketens in de erytrocyt, waardoor de erytrocyt instabiel wordt en een deel al ten gronde gaat in het beenmerg (intramedullaire hemolyse);
- Erytrocyten die de bloedbaan bereiken worden vroegtijdig afgebroken in de milt;
- Als compensatie vindt extra erytropose plaats, niet alleen in het beenmerg maar ook in lever en milt (extramedullaire hematopose)dit leidt tot hepatosplenomegalie;
- Er is een homozygote en heterozygote variant (thalassaemia major en minor);

![|350](https://i.imgur.com/61pAat6.png)

##### Hemoglobinopathie: alfa-thalassemie
- De alpha-thalassemie komt veel minder frequent voor  
- Indien er geen beta-thalassemie is en toch een hoge verdenking op thalassemie kan hier aanvullend onderzoek naar gedaan worden!

<u>Pathofysiologie</u>
- Bij de veel minder frequent voorkomende alfa-thalassemie is er sprake van een mutatie in 1 van de 4 genen voor de alpha-keten;
- Door een overschot aan $\beta$-ketens ontstaat chronische hemolyse
- Komt met name voor in Zuidoost-Azie en China
- **Verschillende vormen**:
	- deletie van 1 of 2 genen: 
		- Patiënt is volledig gezond maar heeft een lichte anemie
	- deletie van 3 genen (HbH ziekte): 
		- Matig ernstige anemie, 
		- Geringe icterus
		- Wisselende hepatosplenomegalie
	- deletie van 4 genen: 
		- Deze vorm is niet verenigbaar met het leven

##### Voorkomen hemoglobinopathie
- Sikkelcelanemie en vermoedelijk ook thalassemie werken beschermend tegen malaria;
- Door dit selectievoordeel kunnen deze ziektes zich handhaven in malaria endemische gebieden en komen ze in Nederland nauwelijks voor;
- ![|450](https://i.imgur.com/jpneZ6H.png)

##### Enzymdeficiënties

###### G6PD deficiëntie:
- G6PD = glucose-6-phosphaat dehydrogenase
	- Dit enzym beschermt de erytrocyt tegen oxidatieve schade
- Het is de meest voorkomende enzymdeficiëntie
- De G6PD deficiëntie komt met name voor rond de Middellandse zee en in Afrika
- X-gebonden (met name mannen hebben laag G6PD gehalte)

![|400](https://i.imgur.com/EIJveMH.png)




-   De erytrocyten hebben in principe een normale levensduur
    - Er kan echter matig tot zeer ernstige intravasculaire hemolyse optreden 1-4 dagen na gebruik van oxiderende geneesmiddelen, bij infecties en soms na het eten van tuinbonen;

<u>Diagnose</u>
- Diagnose wordt gesteld door het meten van het G6PD gehalte;
- Een forse reticulocytose kan diagnose maskeren, omdat reticulocyten relatief hoog gehalte G6PD hebben;

<u>Behandeling</u>
- Bestaat met name uit profylaxe door vermijden van bekendegeneesmiddelen en voedingsmiddelen;