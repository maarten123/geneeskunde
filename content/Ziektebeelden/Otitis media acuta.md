---
title: Otitis media acuta
draft: false
tags:
  - KNO/Infecties
  - Ziektebeeld
aliases: 
description: 
---

### Achtergrond
Een OMA komt vaak voor: naar schatting 50-75% van de Nederlandse bevolking heeft deze aandoening ten minste éénmaal in het leven.
#### Pathofysiologie

Otitis media acuta (OMA) komt vaker voor bij jonge kinderen dan bij volwassenen. 
Hier zijn verschillende oorzaken voor:

- Bij kinderen verloopt de tuba auditiva meer horizontaal.
- De tuba auditiva korter en nauwer.
- Bij kinderen ligt de uitmonding lager in de neuskeelholte.
- Is het immuunsysteem nog onrijp.
- Door frequente verkoudheden hebben kinderen vaker een vergroot adenoïd dat de doorgankelijkheid van de buis van Eustachius belemmert en een bron is voor pathogenen.
- Kinderen komen meer in contact met zieke leeftijdsgenoten.

#### Etiologie: verwekkers

- **[[Streptococcus pneumoniae]]** en **[[Haemophilus influenzae]]** zijn de meest voorkomende bacteriële verwekkers van otitis media acuta. 
- Ook _[[Moraxella catarrhalis]]_ wordt vaak gekweekt. 
- _[[Streptococcus pyogenes]]_ wordt bij slechts enkele procenten van de patiënten aangetroffen

### Klinisch

#### Anamnese/evaluatie lichamelijk onderzoek

- Rood, bomberend en/of niet-doorschijnend trommelvlies. 
- Een trommelvlies met duidelijk links-rechtsverschil in roodheid.
- Gaat in de regel gepaard met: 
	- Acuut ontstane oorpijn, 
	- Algemeen ziekzijn (onder andere met koorts),
	- Soms een loopoor (via een trommelvliesperforatie of trommelvliesbuisje). 



#### Lichamelijk onderzoek

**Otoscopie**
Dit is het aangewezen onderzoek bij een verdenking op OMA en oorpijn in het algemeen.
Kijk bij otoscopie naar:

-   aspect van het trommelvlies: kleur, vaatinjectie, al dan niet doorschijnend
-   stand van het trommelvlies: normaal, bomberend of ingetrokken
-   loopoor, trommelvliesperforatie, aanwezigheid van trommelvliesbuisjes

![|250](https://i.imgur.com/Iw4rafk.png)
 Rood, bomberend en/of niet-doorschijnend trommelvlies. 


![|200](https://i.imgur.com/aa5UJ9E.png)Een lange termijnscomplicatie van chronische middenoorontsteking is cholesteatoomvorming.De korstvorming in het pars flaccida (membraan van Shrapnell) is hier in ieder geval verdacht een [[Cholesteatoom]].


**Inspectie**
![|150](https://i.imgur.com/cW9jNlK.png)Loopoor bij otitis media acuta

![|200](https://i.imgur.com/NBrYQlG.png)
Mastoïditis als complicatie van OMA

#### Differentiaal diagnose

![[Oorpijn#^63d0e6]]

#### Beloop en complicaties

**Beloop**
De aandoening heeft in de meeste gevallen een gunstig natuurlijk beloop: bij ruim 80% van de kinderen zijn de ergste klachten zonder antibiotica na 2-3 dagen over. Kinderen < 2 jaar met een dubbelzijdige otitis media acuta hebben een grotere kans dat de pijn en koorts langer aanhouden

**Complicaties**
Complicaties ontstaan door het ‘doorbreken’ van de infectie naar naastliggende ruimten. 
- [[Mastoïditis]] 
- [[Meningitis]]
- Hersenabces
- Parese van de [[Nervus facialis]]
- Labyrintitis
- Petrositis (gradenigosyndroom)
- Epiduraal abces
- Trombose van de sinus sigmoïdeus
- Subduraal empyeem
- **Bij chronische otitis media**: een lange termijnscomplicatie van chronische middenoorontsteking is [[Cholesteatoom|cholesteatoom]] vorming.

<u>Risicofactoren voor complicaties:</u>

- Leeftijd < 6 maanden
- Anatomische afwijkingen in het kno-gebied (zoals bij het syndroom van Down of bij palatoschisis)
- Ooroperaties in de voorgeschiedenis (uitgezonderd trommelvliesbuisjes)
- Een gecompromitteerd immuunsysteem

<u>Symptomen die op een complicatie kunnen wijzen:</u>
-   Drukpijnlijk mastoïd of afstaand oor.
-   Verminderd bewustzijn, nekstijfheid, hoofdpijn of andere verschijnselen passend bij een meningitis.

#### Behandeling

**Ongecompliceerde OMA**
- Alleen pijnstilling (op vaste tijden is het beste):
	1. Paracetamol.
	2. Bij onvoldoende resultaat mag paracetamol vervangen worden door ibuprofen bij kinderen ouder dan 1 jaar.
- Schrijf géén decongestieve neusspray of -druppels voor.

**Geef een oraal antibioticum bij:**
- Risicofactoren op complicaties.
- Een kind met OMA en forse algemene ziekteverschijnselen

**Overweeg een oraal antibioticum bij kinderen:**
-   Jonger dan 2 jaar met dubbelzijdige OMA.
-   Die al bij eerste presentatie een loopoor hebben in combinatie met koorts en/of pijn.

**Lokaal antibioticum bij**:
- Enkel zinvol bij otorroe.

>[!MED]- Keuze antibioticum
> Antibioticum van eerste keus is amoxicilline gedurende 7 dagen. 
> Bij contra-indicatie voor amoxicilline: cotrimoxazol gedurende 5-7 dagen







##### Controles
**Controles zijn niet nodig, behalve bij:**
-   zieker worden
-   uitblijven van verbetering van koorts en/of pijn na drie dagen adequate pijnstilling (overweeg een oraal antibioticum)
-   een loopoor door spontane trommelvliesperforatie:
    -   na één week indien bij afwachtend beleid loopoor persisteert: start met antimicrobiële behandeling (oraal of oordruppels, zie _Medicamenteuze behandeling_)
    -   na twee weken: beoordeel of de trommelvliesperforatie is gesloten; het kind mag weer zwemmen zodra het trommelvlies gesloten is
    -   na zes weken: herhaal de controle als het trommelvlies nog niet gesloten is. Consulteer of verwijs bij persisterende trommelvliesperforatie het feit dat de pijn en koorts verdwenen zijn en er nu een loopoor is ontstaan, suggereert dat het trommelvlies geperforeerd is. De 'ontlasting' van pus uit het trommelvlies verlicht de pijn en doet de koorts afnemen.
##### Recidiverende OMA

**Doorverwijzing**
De richtlijnen voor acute otitis media zijn gebaseerd op de criteria voor verwijzing naar de tweede lijn in de NHG-Standaard Otitis media acuta. Deze luiden:

-   het vermoeden van mastoïditis of meningitis;
-   het uitblijven van verbetering 48 uur na starten antibiotica;
-   persisterende otorroe na kuur met antibioticum;
-   langer dan 4 weken bestaande trommelvliesperforatie na otorroe;
-   drie of meer recidieven per half jaar of meer dan vier recidieven per jaar.
- Taal- of spraakproblemen en/of gehoorverlies door otitis media, het raadzaam is dit kind in eerste instantie te verwijzen naar de huisarts voor aanvullend beleid.

---

**Trommelvliesbuisjes**
- Kinderen met recidiverende middenoorontstekingen worden vaak behandeld met trommelvliesbuisjes. 
- Dit zijn kleine buisjes die in het trommelvlies geplaatst worden. 
- Hierdoor verbetert de beluchting van het middenoor. 
- Bovendien verlopen oorontstekingen vaak minder heftig, omdat zich geen vocht of pus kan ophopen in het middenoor.


*Indicaties*
- Bij een gehoorsverlies van ten minste 25 dB
- Bij vier of meer recidieven per jaar
- Als de klachten een duidelijke nadelige invloed hebben op het functioneren of de ontwikkeling van het kind

![|300](https://i.imgur.com/z52ZJbZ.png)



### Aantekening
Otitis media acuta: Meestal voorafgegaan door bovenste luchtweginfectie met slijmvlieszwelling en disfunctioneren buis van Eustachius tot gevolg. (Dit laatste kan ook ten gevolge van allergie of adenoidhypertrofie optreden) Hierdoor ophoping secreet in middenoor dat secundair geïnfecteerd kan raken. Belangrijkste virale verwekkers respiratoir syncytieel virus, influenzae, rhinovirussen en enterovirussen. Belangrijkste bacteriele verwekkers Streptococcus penumoniae, Haemophilus influenzae, Moraxella catarrhalis. Klachten zijn oorpijn en koorts. Bij jonge kinderen vaak aspecifieke symptomen zoals veel huilen, prikkelbaarheid, spugen en diarree. Bij lichamelijk onderzoek wordt en rood, bomberend trommelvlies gezien. Aanvullend onderzoek is in principe niet nodig. Otitis media geneest meestal spontaan (in 80% binnen 1 a 2 weken). Symptoombehandeling met paracetamol en eventueel xylometazoline neusdruppels volstaat. Indien na 3 dagen nog klachten kan behandeling met antibiotica worden overwogen, eerste keus amoxicilline. Complicaties (mastoiditis, meningitis, petrositis, labyrintitis en laterale sinustrombose komen in <0,5% van de gevallen voor)