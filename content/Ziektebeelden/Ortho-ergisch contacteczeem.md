---
title: Ortho-ergisch contacteczeem
draft: false
tags:
  - Dermatologie/Inflammatoire_dermatosen/Eczeem
  - Ziektebeeld
aliases: 
description: 
---



**Ortho-ergisch contacteczeem**: waarbij stoffen door een directe inwerking de huid beschadigen; *er is dan dus geen sprake van allergie.* 

Dit type eczeem wordt vaak gezien bij mensen die beroepsmatig veel nat werk verrichten, zoals kappers, schoonmakers, verpleegkundigen, bejaardenverzorgers en huisvrouwen.


<details> <summary>Details</summary> <p>    De huid staat dagelijks bloot aan invloeden vanuit de omgeving. De huid is doorgaans in staat zich aan te passen of zich te herstellen van blootstelling aan potentieel schadelijke invloeden. De huid kan echter ook teveel worden belast, waardoor er klinisch relevante schade ontstaat. Meestal gaat het dan om eczeem. Op hun werk, maar ook in andere situaties (bijvoorbeeld hobby en doe-het-zelf) komen patiënten in contact met allerlei stoffen, die onder andere allerlei huidafwijkingen kunnen veroorzaken. Vaak wordt de arts advies gevraagd of er een relatie is tussen deze klachten en de arbeidssituatie en soms zelfs of er gestopt moet worden met een bepaalde hobby of beroep. Dit laatste heeft vaak grote consequenties voor de patiënt.</p> </details>  


**Klinisch beeld**

- In eerste instantie ontstaan onscherp begrensde, rode, enigszins schilferende plekken met name optredend aan de handen (handpalmen en de volaire zijde van de vingers).
- Bij voortdurende inwerking van de exogene factoren ontstaan pijnlijke kloven en krijgt het eczeem een chronisch karakter: eczema hyperkeratoticum et rhagadiforme.

**Localisatie**

- Ortho-ergisch contacteczeem ziet men voornamelijk aan de handen (handpalmen en de volaire zijde van de vingers).
- 90% van de beroepsgerelateerde huidaandoeningen wordt gevormd door handeczeem.
- Allergisch contacteczeem kan ook voorkomen aan de handen, maar dan vooral op plaatsen waar de huid dun is (interdigitaal, dorsaal en apicaal aan de handen).
- De lokalisatie van het eczeem op de handen pleit dus eerder voor ortho-ergisch eczeem dan voor allergisch contacteczeem.


![|350](https://i.imgur.com/zU3zZua.png)
Patiënte heeft op de vingers eczeem met erytheem, squamae en fissuren (rhagaden). 

Het betreft orthoergisch contacteczeem wat is ontstaan door het frequent wassen van de handen. 

**Relatie met atopie**

- **Atopie** wil zeggen: een aanleg tot het maken van IgE-antistoffen in reactie op lage dosis antigenen. Hierdoor komen astma bronchiale, allergische rhinitis, allergische conjunctivitis en atopisch eczeem vaak samen voor *(atopische constitutie)*.
- Daarnaast blijken atopici extra gevoelig te zijn voor het optreden van orthoergisch eczeem.

**Beroepseczeem**

- Het merendeel van de gevallen betreft ortho-ergisch contacteczeem of allergisch contacteczeem.
- Beroepseczeem is vaak lastig te bestrijden en kan leiden tot tijdelijke of blijvende arbeidsongeschiktheid.
- Bij deze patiënte is sprake van beroepseczeem door ‘nat’ werk.


![|350](https://i.imgur.com/X0ddlUF.png)
De plek is onscherp omschreven en het is erytheem met squamae en fissuren.

**Risico sectoren**

- Kappers
- Gezondheidszorg
- Schoonmaaksector
- Metaalbewerkers
- Horeca, voedsel, huishouding
- Agrarische sector
- Bouwnijverheid

**Belangrijkste huidirritantia en contactallergenen**

- Nat werk
- Schoonmaakmiddelen, shampoos, desinfectantia, andere chemicaliën.
- Voedsel (bestandsdelen), stof,
- Natuurlijke materialen (zand, planten)
- Handschoenen
- Etc.

**Therapie/advies**

- Ellimineren schadelijke stof of duur contact met stof verminderen.
    - Na vermijding herstel na vier tot zes weken.
- Insmeren met zalfbasis bij natte klussen.
- Dragen van handschoenen (denk aan mogelijke sensibilisatie voor stoffen in deze handschoenen)
- Zalf