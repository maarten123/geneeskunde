---
title: Perifere aangezichtsverlamming
draft: false
tags:
  - Neurologie
  - Ziektebeeld
aliases:
  - Perifere facialisparese
  - Syndroom van Bell
  - Bellverlamming
  - Belse parese
description: 
publish: true
---

Het syndroom van Bell, ofwel de idiopathische perifere facialisparese (IPAV) is de meest voorkomende 'oorzaak'.
Als een patiënt het oog niet meer kan sluiten (en er dus sprake is van een House Brackmann graad IV of hoger) is inderdaad behandeling van de parese aangewezen, naast ondersteunende maatregelen als bescherming voor het oog.

### Achtergrond
#### Pathofysiologie
_Perifere aangezichtsverlamming:_ volledige of gedeeltelijke, eenzijdige verlamming van de aangezichtsmusculatuur door een functiestoornis van de nervus facialis. Bij volledige uitval is de aangezichtsmusculatuur geheel verlamd, met een hangende mondhoek en onvermogen om het oog te sluiten aan de aangedane zijde.

_Idiopathische perifere aangezichtsverlamming (IPAV):_ een perifere aangezichtsverlamming waarvoor geen oorzaak kan worden gevonden.

### Klinisch

#### Anamnese

Een _perifere_ stoornis van de N. facialis resulteert in volledige of onvolledige uitval van de aangezichtsspieren van de ipsilaterale gelaatshelft. Hierbij kunnen de volgende symptomen optreden:

-   een verminderde traansecretie
-   cornea-erosie
    - Bij een gestoorde knipperreflex, uitzakking van het onderooglid (paralytisch ectropion) en onvolledige oogsluiting kan de cornea onvoldoende bevochtigd worden en kan een cornea-erosie ontstaan.
    - In ernstige gevallen kan dit leiden tot ulceratie, perforatie en blindheid.
-   tranend oog door ooglidectropion
-   hyperacusis door uitval van de M. stapedius
-   smaakverlies en verminderde speekselsecretie

IPAV
- Verandering van de smaak, verminderde speekselvloed, verminderde traansecretie, overgevoeligheid voor geluid, (milde) spraak- en/of slikstoornissen.
- Lichte pijn in of rond het oor.
- Uitval meestal unilateraal.

#### Differentiaal diagnose

![](https://i.imgur.com/iUDZOPJ.png)


#### Beloop en prognose
- 70% gunstig, restloze genezing.
- 13% houdt minimale restverschijnselen.
- 17% houdt duidelijke restverschijnselen. 
	- 4% ernstig.
#### Behandeling
_Corticosteroïden_ vergroten de kans op volledig herstel bij alle patiënten met een IPAV:

- Zo snel mogelijk en uiterlijk een week na het begin van de klachten prednisolon tweemaal daags 25 mg gedurende tien dagen;
- Wees bedacht op het hyperglykemische effect van corticosteroïden; geef maagprotectie bij gelijktijdig gebruik van NSAID’s of acetylsalicylzuur.