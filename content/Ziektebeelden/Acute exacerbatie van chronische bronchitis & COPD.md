---
title: Acute exacerbatie van chronische bronchitis & COPD
draft: false
tags:
  - Longeneeskunde/Chronische_ziekten
aliases: 
description: Bij COPD-patiënten komen frequent exacerbaties voor die worden gekenmerkt door een toename van de kortademigheidsklachten en sputumproductie ( acute on chronic).
publish: true
---




### COPD

Exacerbaties

Bij [[COPD]]-patiënten komen frequent exacerbaties voor die worden gekenmerkt door een toename van de kortademigheidsklachten en sputumproductie ( acute on chronic). Vaak is het frequente hoesten ineffectief en vermoeiend. Het slapen gaat slecht en veel patiënten kunnen niet meer plat liggen. De oorzaak van de exacerbatie is vaak niet aan te geven; maximaal twee derde lijkt, ook met nauwkeurig meten, toe te schrijven aan microbiële verwekkers. Mogelijke oorzaken zijn:

- Virale infecties van bovenste en onderste luchtwegen, eventueel secundair gevolgd door een bacteriële infectie;
- Bacteriële infectie (bedenk dat bij veel patiënten met COPD de luchtwegen reeds zijn gekoloniseerd met potentieel pathogene micro-organismen);
- Expositie aan irritantia;
- (micro)aspiratie;
- Cardiale complicatie;
- Longembolie (vooral bij patiënten met een hoge hematocriet als gevolg van een chronisch lage pO 2).
    

Bij een ernstige COPD leidt een exacerbatie gemakkelijk tot een respiratoire insufficiëntie.