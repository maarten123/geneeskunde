---
title: Ziekte van Graves-Basedow
draft: false
tags:
  - Endocrinologie/Schildklier
aliases: TSI, Graves, graves, Ziekte van Graves, ziekte van Graves,
description: 
publish: true
---

![](https://i.imgur.com/18wMjtS.png)

#### Pathofysiologie
- Auto-immuunproces; 
- De oorzaak van deze ziekte is de aanwezigheid van TSH-receptorstimulerende antistoffen.
- Oftalmopathie:
	- Pathogenese deels onduidelijk;
	- Berust mogelijk op aan TSH-receptorantistoffen verwante antilichamen gericht tegen de TSH-receptor die tot expressie komt op orbitale fibroblasten. 

#### DD
[[Hyperthyreoïdie]]
- Onderscheid thyreoïditis en Graves: pijn, ziek, verhoogde bezinking. 

#### Symptomen
Het klassieke ziektebeeld wordt gekenmerkt door de zogenoemde **Merseburger trias van Basedow**: - 
- Tachycardie (en andere verschijnselen van hyperthyreoïdie);
- Struma (recent ontstaan en diffuus);
- Exophthalmus (en andere tekenen van oftalmopathie);

#### Epidemiologie
- In Nederland berust meer dan de helft van alle gevallen van hyperthyreoïdie op de ziekte van Graves-Basedow. 
- De aandoening komt veel voor; bij vrouwen ongeveer zevenmaal vaker dan bij mannen. Ze wordt vooral gezien in de leeftijdsgroep van 20 tot 40 jaar. 
- Het struma is zeer wisselend in grootte en kan soms geheel ontbreken.

#### Diagnose
- Verlaagd TSH, 
- Verhoogd fT4, 
- Verhoogde Graves antistoffen, 
- Eventueel scintigrafie (warm bij Graves, koud bij thyreoïditis).

#### Oogziekte van Graves
- **Proptosis** = exophthalmus = uitpuilende ogen;
- **Chemose** = oedeem conjunctivae;
- **Lagophthalmus** = als de oogleden niet meer gesloten kunnen worden;

De motiliteit van de oogspieren kan soms ernstig beperkt zijn. Daarbij treedt dubbelzien op, vooral bij blikrichtingen naar boven. Men spreekt van maligne exophthalmus wanneer het gezichtsvermogen van de patiënt bedreigd wordt door bijvoorbeeld een ulcus corneae bij lagophthalmus, of door beschadiging van de nervus opticus bij ernstige intraorbitale drukverhoging.

![|300](https://i.imgur.com/OAcsQzE.png)
a Uitgesproken exophthalmus.
b Zwelling van de conjunctivae (chemose) en van de oogleden bij de ziekte van Graves.

#### Dermatopathie
De dermatopathie bij de ziekte van Graves presenteert zich als gelokaliseerd myxoedeem (niet te verwarren met gegeneraliseerd myxoedeem bij hypothyreoïdie). De aandoening is meestal op het scheenbeen gelokaliseerd en wordt dan pretibiaal myxoedeem genoemd. In ernstige gevallen kan het zich uitbreiden tot een non-pitting oedeem van de onderbenen en de voeten en soms naar andere lokalisaties ( [Figuur 19.13](https://mijn-bsl-nl.ru.idm.oclc.org/endocrinologie/15188934#Fig13)). Acropachie, bestaande uit subperiostale zwellingen van de eindfalangen van de handen, hetgeen leidt tot het beeld van de zogenoemde trommelstokvingers, is een zeldzame uiting van de ziekte. De oogverschijnselen komen soms pas na jaren tot rust, waarbij volledig herstel mogelijk is. Soms blijft een esthetisch zeer hinderlijke exophthalmus of een oftalmoplegie bestaan.

#### Behandeling
- **Thyreostatica**: 
	- Kleine, maar wel aanwezige, kans op definitieve curatie (zonder op termijn hypothyreoïdie);
	- Instructies bij start thyreostatica; kans op neutropenie, direct bellen bij koorts/keelpijn
- **Radioactief jodium** ($^{131} I$):
	- Geen bijwerkingen van thyreostatica, maar: oogziekte kan verergeren;
	- Tevens iatrogene hypothyreoïdie op termijn;
	- Contra-indicaties: graviditeit, en lactatie, en relatieve contra-indicaties zijn onder andere actieve orbitopathie en forse tracheacompressie.
- **Operatie**:
	- Kans op complicaties:
		- Definitief iatrogene hypothyreoïdie,
		- Hypoparathyreoidie. 