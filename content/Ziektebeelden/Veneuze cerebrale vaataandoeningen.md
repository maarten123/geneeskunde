---
title: Veneuze cerebrale vaataandoeningen
draft: false
tags:
  - Neurologie/Vasculair
aliases: 
description: 
publish: true
---


Veneuze trombose: de belangrijkste cerebrale veneuze aandoening.

We onderscheiden trombose van de **sinus sagittalis superior**, van de **centrale cerebrale sinussen** en van de **corticale venen**.

![|350](https://i.imgur.com/gByAoJ1.png)

#### Aandoeningen

##### Trombose van de sinus sagittalis superior
- Belangrijkste aandoening.
- Treedt vaak op in combinatie met trombose van corticale venen.
- Al deze aandoeningen zijn zeldzaam en kunnen als complicatie van andere ziekten, maar ook spontaan voorkomen.

##### Trombose van de centrale cerebrale sinussen en van de corticale venen.

#### Risicofactoren voor en oorzaken van cerebrale veneuze trombose

Bij 85 % van de patiënten wordt minstens één risicofactor gevonden en bij ongeveer 40 % meer dan één.
- orale anticonceptie
- zwangerschap, puerperium (‘kraamhoofd’)
- infecties (**otitis media**, mastoïditis; infectie centraal zenuwstelsel; systemische infectie)
- maligniteit (vooral hematologische)
- verhoogde stollingsneiging
- tumoren (parasagittaal meningeoom)
- andere zeldzame oorzaken (bijv. systemische lupus erythematodes)
- idiopathisch

#### Pathofysiologie

1. Gestoorde afvoer van bloed ontstaat → 
2. Stuwing in de bloedvaten, aanvankelijk alleen veneus
3. Hierdoor verloopt de doorstroming niet goed en kunnen veneuze infarcten ontstaan.
    - Ook kunnen bloedvaten knappen waardoor bloedingen of infarcten ontstaan.
4. De intracraniële druk gaat omhoog door
    - Toename van bloed in de schedel
    - Gestoorde afvloed van liquor.

#### Klinische verschijnselen

**Trombose sinus sagittalis superior**
- Hoofdpijn (75%)
    - Veroorzaakt door verwijding van de veneuze structuren.
- Papiloedeem
    - Veroorzaakt door belemmering van de afvloed van liquor uit de sinussen, hetgeen leidt tot verhoging van de liquordruk.
- Hemiparese
- Wazig zien
- Insulten
- Misselijkheid en braken
- Verlaagd bewustzijn
- Uitvalsverschijnselen
- Epileptische aanvallen

**Corticale veneuze trombose**
- Focale verschijnselen:
	- Met name een hemiparese
	- Vaak gecombineerd met epileptische insulten

#### Aanvullend onderzoek

**CT sinus sagittalis superior**
*Zonder contrast*
- Geen afwijkingen of aspecifieke afwijkingen, zoals nauwe ventrikels.
- Er kunnen ook infarcten en bloedingen worden gezien
    - Gevolg van een sterk verhoogde druk in de cerebrale venen of uitbreiding van de trombose tot in diezelfde venen.

**CT-V (veneus)**
- Maakt stolsels zichtbaar.
- Ook MRI-V mogelijk.

![|350](https://i.imgur.com/YPWkhyi.png)


CT-angiografie in de veneuze fase van een sinustrombose. In de sinus sagittalis superior is een uitsparing in de met contrastmiddel gevulde sinus te zien. Dit is de trombus.