---
title: Conjunctivitis
draft: false
tags:
  - Oogheelkunde/Infecties
  - Ziektebeeld
aliases: 
description: 
publish: true
---

De meest voorkomende oorzaak van rode ogen is een conjunctivitis. Dat is een ontsteking van de slijmvliesbekleding van de binnenzijde van de oogleden en de buitenzijde van de oogbol.  Een conjunctivitis kan geclassificeerd worden onder de groep infectieus en niet-infectieus. Daarnaast kan dit weer verder worden onderverdeeld:

| Infectieus | Niet-infectieus |
| --- | --- |
| Viraal (meest voorkomend) | Allergisch  |
| Bacterieel | Niet-allergisch |

![|300](https://i.imgur.com/9dxtQMW.png)


De bloedvaatjes die zich in de conjunctiva bevinden kunnen bij irritatie verwijden, waardoor het oog rood wordt.

##### Virale conjunctivitis

Wordt meestal veroorzaakt door een adenovirus. Dit komt geregeld voor i.c.m. met keelpijn (incl keelontsteking), koorts en bovenste luchtweginfecties zoals bij een verkoudheid of griep. De virale conjunctivitis is zeer besmettelijk. Kenmerkend voor een virale conjunctivitis:

- Waterige afscheiding
- Branderig, zandkorrelig gevoel
- Vaak zijn beide ogen geïnfecteerd
- Visus vaak normaal
- Meerdere personen in de omgeving aangedaan

**Beloop**

Een virale conjunctivitis is vaak self-limiting binnen een week. Een antibiotische behandeling werkt niet.

![|300](https://i.imgur.com/T4TQICa.png)

---

##### Bacteriële conjunctivitis

Een bacteriële conjunctivitis wordt meestal veroorzaakt door Staphylococcus aureus, Streptococcus pneumoniae en Haemophilus influenzae. Deze vorm van conjunctivitis is ook besmettelijk, maar minder besmettelijk dan de virale vorm. Kenmerkend voor een bacteriële conjunctivitis:

- In de ochtend dichtgeplakte oogleden
- Pus houdend secreet
- Vreemd lichaam gevoel

![|300](https://i.imgur.com/F8heqEz.png)

**Beloop**

Een therapeutische behandeling is in de meeste gevallen niet nodig. De ontsteking geneest meestal spontaan binnen een week.

**Therapie**

Een antibioticum bij een infectieuze conjunctivitis door een banale verwekker is niet geïndiceerd, tenzij de patiënt tot een risicogroep (reeds bekende oogaandoeningen of immuungecompromitteerde patiënten) behoort of soms als de conjunctivitis langer dan twee weken duurt.

**Eerste keus anitbioticum**: chlooramfenicol.

##### Allergische conjunctivitis

Een allergische conjunctivitis komt vaak seizoensgebonden voor in het kader van een atopie. Meestal is er dan sprake van een allergie voor boom -of graspollen.


![|300](https://i.imgur.com/H5SxIgW.png)


Kenmerkend voor een allergische conjunctivitis:

- Uiterlijk verschijnsel van het oog kan lijken op een virale conjunctivitis, maar vaak minder rood
- Waterig secreet, tranende ogen
- Vaak bilaterale roodheid
- Jeuk
- Visus vaak normaal

Als therapie kunnen er antihistaminicum oogdruppels worden voorgeschreven, zoals levocabastine.