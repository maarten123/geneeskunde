---
title: Inleiding ontwikkelingsstoornissen
draft: false
tags:
  - Psychiatrie/Ontwikkelingsstoornissen
  - Overzicht
  - draft
aliases: 
publish: false
description:
---

De autismespectrumstoornis, aandachtsdeficiëntie-/hyperactiviteitsstoornissen en ticstoornissen (waaronder de stoornis van Gilles de la Tourette) zijn neurobiologische ontwikkelingsstoornissen. Kinderen met deze stoornissen worden volwassenen. 

Deze vroege stoornissen kennen een hoge mate van persistentie, al zal de klinische presentatie in de loop van de ontwikkeling veranderen. 

Psychiaters die voornamelijk met volwassenen werken, moeten voldoende kennis hebben over deze stoornissen en over hun klinische presentatie in de volwassenheid om ze goed te herkennen en behandelen.

---

Daarnaast komt het regelmatig voor dat je in de algemene praktijk geconfronteerd wordt met psychiatrische symptomen bij individuen met een lichte ontwikkelingsstoornis. Deze hebben zich binnen de overzichtelijke en gestructureerde omgeving van gezin en school lange tijd goed kunnen handhaven. Wanneer de volwassenheid hogere eisen stelt aan hun flexibele beroepsmatige en sociaal-emotionele aanpassing, kunnen zij dit niet meer aan en dreigen te decompenseren. Deze decompensatie zal zich manifesteren onder bekende reactieve beelden zoals angsten, stemmingssymptomen of gedragsontregelingen. Wanneer de clinicus achter deze toestandsbeelden de kenmerken van vroege ontwikkelingsstoornissen herkent, kan deze patiënten en hun omgeving veel onnodig leed bespaard blijven.

---

**Classificatie van de neurobiologische ontwikkelingsstoornissen bij volwassenen (naar de DSM-5)**

- Verstandelijke beperking
- [Autismespectrumstoornis (ASS)](https://www.notion.so/Autismespectrumstoornis-7e443d680c9c4afbb7509d632f9ad251?pvs=21)
- [Sociale (pragmatische) communicatiestoornis](https://www.notion.so/Autismespectrumstoornis-7e443d680c9c4afbb7509d632f9ad251?pvs=21)
- [Aandachtsdeficiëntie-/hyperactiviteitsstoornis (ADHD)](https://www.notion.so/ADHD-6091bb0a661742eb9198245d58009b89?pvs=21)
- Ticstoornissen (waaronder de stoornis van Gilles de la Tourette)