---
title: Obsessieve-compulsieve en verwante stoornissen
draft: false
tags:
  - Psychiatrie/Dwang
  - Overzicht
  - Ziektebeeld
aliases: 
publish: false
description:
---






De obsessieve compulsieve stoornis (ook wel dwangstoornis genoemd) is een complexe aandoening die veel verschillende uitingsvormen heeft.  Patiënten schamen zich vaak voor hun dwanggedachten en handelingen waardoor patiënten de klachten vaak lang verborgen proberen te houden. Dwang wordt daarom nogal eens het ‘verborgen leed’ genoemd.

Bij OCS hebben mensen last van dwanggedachten (=obsessies) en dwanghandelingen (=compulsies). Zie onderstaande weblecture voor uitleg over deze kernsymptomen van de OCS.

## Syndromen

### Obsessieve-compulsieve stoornis (OCS)

**Kenmerken**

- **Obsessies**: dwanggedachten, dwangimpulsen en/of dwangbeelden.
- **Compulsies**: dwanghandelingen (ook psychische activiteiten).
    - Compulsies kunnen dwanghandelingen zijn (zoals handen wassen, ordenen, controleren), of geruststellende psychische activiteiten (zoals bidden, tellen, woorden in stilte herhalen).

Obsessies worden ervaren als **egodystoon** (ik-vreemd): de patiënt beleeft ze als niet-eigen, opgedrongen en onwenselijk. 

Bijkomende obsessieve symptomen kunnen zijn:

- Rumineren
- Dwangmatig piekeren
- Twijfelzucht
- Besluiteloosheid

Bijkomende symptomen:

- Angst
- Onrust
- Weerstand bieden tegen gedachten, neutraliseren → compulsies.
- **Kader 12.2 Criteria voor de obsessieve-compulsieve stoornis (naar de DSM-5)**
    1. Aanwezigheid van obsessies (dwanggedachten, -impulsen en/of -voorstellingen), compulsies (dwanghandelingen en/of dwangmatige psychische activiteiten) of beide.
    2. Obsessies worden gedefinieerd door (1) en (2).Compulsies worden gedefinieerd door (1) en (2).
        1. Recidiverende en persisterende gedachten, impulsen of voorstellingen die gedurende bepaalde momenten van de stoornis als intrusief en ongewenst worden ervaren, en die bij de meeste betrokkenen duidelijke angst of lijdensdruk veroorzaken.
        2. De betrokkene probeert deze gedachten, impulsen of voorstellingen te negeren of te onderdrukken, of deze te neutraliseren met een andere gedachte of handeling (bijvoorbeeld een compulsie).
        3. Repetitieve handelingen (bijvoorbeeld handen wassen, ordenen, controleren) of psychische activiteiten (bijvoorbeeld bidden, tellen, in gedachten woorden herhalen) waartoe de betrokkenen zich gedwongen voelt: in reactie op een obsessie, of volgens regels die rigide moeten wordt toegepast.
        4. De handelingen of de psychische activiteiten hebben tot doel om angst of lijdensdruk te voorkomen of te verminderen, of om een bepaalde gevreesde gebeurtenis of situatie te voorkomen, maar deze handelingen of psychische activiteiteten hebben geen reëel verband met datgene wat moet worden geneutraliseerd of voorkomen, of zijn duidelijk excessief.
    - De obsessies en/of compulsies zijn tijdrovend (zij nemen bijvoorbeeld meer dan een uur per dag in beslag).

**Subtypen**

- Angst voor besmetting; wasdwang.
    - Angst staat bij deze patiënten veel minder op de voorgrond dan bijvoorbeeld bij smetvrees.
- Angst voor een gevaarlijke gebeurtenis; controledwang.
- Agressieve, seksuele, en religieuze obsessies en compulsies.
- Symmetrieobsessies en -compulsies, en compulsief tellen, ordenen en verzamelen en daarmee geobsedeerd zijn. Patiënten hebben dwanggedachten dat allerlei zaken precies ‘goed’ moeten zijn.
- Verzameldwang. Kan ook voorkomen als afzonderlijk fenomeen zonder dat er sprake is van obsessies en compulsies.

### Morfodysfore stoornis (stoornis in de lichaamsbeleving)

**Kenmerken**

- **Preoccupatie** met vermeende misvorming of onvolkomenheid van het uiterlijk.
    - Deze misvorming is voor een buitenstaander niet waarneembaar of ondebuidend.
    - Belangrijk bij verschillende specialismen om goed te herkennen → vaak vraag naar chirurgische ingreep, zonder dat dit echt nodig is.
- **Lichaamsdelen:** meestal ogen, neus, kin, tanden, borsten en geslachtsdelen.
    - **Musculodysfore type:** veel bij mannen, lichaam te klein of onvoldoende gespierd.
- **Waanachtig karakter:**
    - Realiteitsbesef in veel gevallen verminderd of afwezig (**dysmorfe waan**).
    - Groot deel van de patiënten heeft ook **betrekkingswanen**.
- **Criteria voor de morfodysfore stoornis (naar de DSM-5)**
    1. Preoccupatie met een of meer vermeende misvormingen of onvolkomenheden in het uiterlijk die door anderen niet waarneembaar zijn, of door hen als onbeduidend worden beschouwd.
    2. Op een bepaald moment tijdens het beloop van de stoornis heeft de betrokkene in reactie op de ongerustheid over het uiterlijk repetitieve handelingen verricht (zoals zichzelf controleren in de spiegel, zich excessief uiterlijk verzorgen, aan de huid pulken, of om geruststelling vragen) of psychische activiteiten uitgevoerd (zoals het eigen uiterlijk vergelijken met dat van anderen).

### Verzamelstoornis (hoarding disorder)

**Kenmerken**

- Pathologische verzameldrang
- Onvermogen bezittingen weg te doen, zodanig dat de woonruimte niet/nauwelijks te gebruiken zijn.
- Stoornis zorgt voor stress en problemen. Bij gewone verzamelaars is het verzamelen een plezierige, gestructureerde bezigheid en sociale.
- **Criteria voor de verzamelstoornis**
    
    1. Een persisterende moeite om bezittingen weg te doen, ongeacht de werkelijke waarde.
    2. Deze moeite komt voort uit een sterk gevoelde behoefte om bepaalde voorwerpen te bewaren, en uit de lijdensdruk die gepaard gaat met het wegdoen van deze voorwerpen.
    3. De moeite om bezittingen weg te doen, leidt tot de verzameling van een grote hoeveelheid bezittingen die in de weg staan en voor zoveel rommel zorgen dat de woonruimten nauwelijks voor hun eigenlijke functie kunnen worden benut. Als er ruimten zijn opgeruimd, is dat alleen dankzij de tussenkomst van derden (zoals een familielid, schoonmaker of instantie).
    

### Trichotillomanie & excoriatiestoornis

**Trichotillomanie (haaruittrekstoornis)** 

- Onbedwingbare neiging om de lichaamsharen uit te trekken.
- De zichtbare gevolgen (bijvoorbeeld grote kale plekken op het verder normaal behaarde hoofd of gelaat.
    - Leiden tot beperkingen in sociaal en beroepsmatig functioneren.
- Meestal worden de haren op het hoofd of in het gelaat (bijvoorbeeld wenkbrauwen en oogleden) uitgetrokken, minder vaak de overige beharing van het lichaam.
- Omdat de haren vaak opgegeten worden, moet je hierbij bedacht zijn op de aanwezigheid van trichobezoar (haarballen) met mogelijk een acute buik als gevolg.

**Excoriatiestoornis (huidpulkstoornis)**

De excoriatiestoornis (huidpulkstoornis) wordt gekenmerkt door het voortdurend pulken, knijpen, of met een speld of pincet de huid of nagelriem bewerken waardoor er laesies ontstaan. 

## Beloop

**Kinderleeftijd**

Op jonge leeftijd (rond 2-3 jaar) zijn er bijvoorbeeld vaak rituelen bij het slapengaan, en tijdens de schoolleeftijd zijn *just-right-*fenomenen (‘Zo moet het gewoon’) en rituelen gerelateerd aan magische gedachten veelvoorkomend.

**Prevalentie**

- In 65% van de gevallen nemen de klachten hun aanvang voor het 25e levensjaar, vaak al in de vroege jeugd (rond het 11e levensjaar).
- Bij minder dan 15% ontstaat OCS na het 35e jaar.

Op enig moment in het leven lijdt een patiënt met een obsessieve-compulsieve stoornis eveneens aan een comorbide angststoornis (in 75%), een stemmingsstoornis (60%) of een ticstoornis (30%). Van de persoonlijkheidsstoornissen komt de dwangmatige-persoonlijkheidsstoornis het meeste samen met obsessieve-compulsieve stoornis voor (tot 30%).

De morfodysfore stoornis kent, voor zover herkend, een vergelijkbare prevalentie (puntprevalentie 2%); de verzamelstoornis eveneens (5% bij volwassenen), maar dat percentage zou vanwege de grote mate van sociale isolatie en zorgmijding in werkelijkheid nog hoger kunnen liggen.

## Diagnose en DD

### **Diagnose**

- Diagnose op grond van:
    - Anamnese
    - Status-mentalisonderzoek

### DD

**Somatisch**

Bijvoorbeeld:

- Hersenbeschadiging van de corticostriatothalamocorticale ciruits.
- Streptokokkeninfectie en auto-immuun tegen basale ganglia (sydenhamchorea).

**Middel/medicatie**

Gebruik of onttrekking van bijvoorbeeld: amfetamine, cocaïne of andere stimulatia.

**Psychiatrisch**

**Herhalend gedrag**

- Ticstoornissen
- Angststoornissen
- Ziekteangststoornis
- Eetstoornissen
- Stoornissen in het gebruik van een middel
- Dwangmatige-persoonlijkheidsstoornis
- Parafile stoornissen.

**Repeterende gedachten**

- GAS: Piekeren over kleine dagelijkse gebeurtenissen
- Ziekteangststoornis: preoccupatie met de vrees voor ziekten bij ziekteangststoornis.
- Anorexia nervosa: tobben over het gewicht.

**Waan vs Obsessie**

Obsessie = egodystoon: beleefd als vreemd en irrationeel.

Waan = overtuigd wat je denkt en ervaart. 

Op het moment dat de obsessies gepaard gaan met ontbrekend realiteitsbesef (bij obsessieve-compulsieve stoornis, de morfodysfore stoornis, en de verzamelstoornis) is het onderscheid met de waanstoornis soms lastig.

**Drang vs dwang**

Dwang is geassocieerd met angst, verminderd door de handelingen.

Drang: problemen met impulsbeheersing, spanning of prikkelbaarheid, lustgevoelens en uitvoeren dranghandeling.

## Etiopathogenese

- *Het ontstaan van obsessieve-compulsieve en verwante stoornissen kun je zien als een complex en nog onvoldoende begrepen samenspel van:*
    - genetische kwetsbaarheid: wat bijdraagt aan veranderde structuur en functie van de verschillende hersencircuits die bij obsessieve-compulsieve en verwante stoornissen betrokken zijn;
    - temperament: dat gevormd wordt door een combinatie van genetische en omgevingsfactoren;
    - opvoeding: bijvoorbeeld risicomijdende opvoedingsstijl bij ouders, of dwangklachten of perfectionisme van ouders;
    - stressvolle levenssituaties: zowel van neurobiologische aard (bijvoorbeeld infecties) als van psychologische aard (bijvoorbeeld psychotrauma).

### E**rfelijkheid en omgeving**

- Sterk erfelijk component. Iemand in familie: kans om te krijgen 2 maal zo vaak als in de algemene populatie.
- Stressvolle levensgebeurtenissen en bijvoorbeeld infecties met streptokokken in de kindertijd.

### **Neurobiologie**

- Stoornissen/ontregeling in verschillende parallele corticostriatothalamocorticale (CSTC) circuits en veranderde frontolimbische en frontopariëtale verbindingen
- Parallel aan elkaar georganiseerde maar onderling interacterende CSTC-circuits zijn relevant voor het aansturen van emotie- en motivatieprocessen, cognitieve controleprocessen en sensomotorische processen.

Binnen ieder CSTC-circuit is bovendien sprake van parallelle paden: 

- Directe paden leiden tot initiatie en continuering van gedrag.
- Indirecte paden leiden tot remming en wisseling tussen gedragingen.

---

**Werkhypothese**

- Disbalans tussen en binnen de circuits →
    - Disinhibitie van motivatie- en sensomotorische processen.
    - Mogelijk mede getriggerd door verhoogde limbische activiteit, in combinatie met verminderde remming van de cognitieve controlecircuits


<img width="400px" src="https://i.imgur.com/LJq28rB.png"></img>


**Neurologische schade/aandoening en OCS symptomen**

- Laesies in de basale ganglia → vaak symptomen van OCS
    - Overigens ook bij laesies frontaalkwab. We zien bijvoorbeeld ook dat bij pathologie in de basale ganglia vaker OCS voorkomt (bijv. Tourette, Parkinson, Huntington, PANDAS).
- Structuur, functie van/ en communicatie tussen hersengebieden zijn anders dan bij gezonde controles.
- Neurochirurgische interventies die aangrijpen op de corticostriatothalamocorticale circuits kunnen succesvol zijn.

**Neurochemie**

Bij OCS: afwijkingen in het serotonerge, het dopa­minerge en het glutamaterge systeem.

Niet in het noradrenerge systeem zoals bij depressieve stoornissen.

### **Psychologische correlaten**

**Leertheorie**

Gaat ervan uit dat iedereen gedachten heeft die op zichzelf van geen betekenis zijn en waar je normaliter geen aandacht aan besteedt, tenzij aan deze gedachten een bijzondere betekenis of waardering wordt toegekend.

---

⬇️ Gedachte

⬇️ Koppeling bijzondere betekenis

⬇️ Onaangename emotie

⬇️ Handeling om te proberen deze emotie te veranderen

▶️ Koppeling aan verminderen van het gevoel (zonder dat dit eigenlijk er voor zorgt)

⏩ Handeling wordt een voorwaarde voor het verdwijnen van het gevoel

🔄 Dit houdt de cirkel in stand

<aside>
☝🏼 Bijvoorbeeld: iemand denkt: ‘Ik wil mijn kind een klap verkopen’ (gedachte). En koppelt daaraan: ‘Maar als ik mijn kind sla ben ik een slechte ouder’ (betekenisgeving), en vervolgens moet deze persoon handelingen uitvoeren die het nare gevoel een slechte ouder te zijn tenietdoet (bijvoorbeeld zinnetjes opzeggen: ‘Ik ben een goede ouder’; ‘Ik ben een goede ouder’, enzovoort).

</aside>

---

**6 soorten gedachten kunnen emotie aan gewone gedachten koppelen:**

1. Disproportioneel verantwoordelijkheidsgevoel (‘Als ik iets niet heb voorkomen, is dat hetzelfde als dat ik het expres heb gedaan, en heb ik dus de verantwoordelijkheid dat te voorkomen’).
2. Overdreven belang hechten aan gedachten (‘Als ik denk dat iets zou kunnen gaan gebeuren, is de kans groot dat het ook daadwerkelijk gaat gebeuren’).
3. Overdreven behoefte eigen gedachten onder controle te kunnen houden.
4. Overschatting van de kans dat er iets ernstigs kan gaan gebeuren.
5. Onzekerheid niet kunnen verdragen (‘Hoe weet ik zeker als de ijskast dicht is dat het lampje dan ook uit is?’).
6. Perfectionisme (‘Het is alleen goed als het perfect is’).

**Thought-action fusion**

De patiënt denkt dat, als hij een bepaalde gedachte heeft, dit de kans vergroot dat dit ook echt plaats zal vinden. 

## Behandeling

### Niet-medicamenteus

**Psycho-educatie**

Belangrijk is uitleg te geven over de aard van dwanggedachten, dat deze bij bijna iedereen wel eens voorkomen maar een probleem gaan vormen als er veel importantie aan gegeven wordt. Bijvoorbeeld omdat mensen gaan twijfelen aan hun eigen intenties, controle etc. Dat we weten dat mensen met OCS juist geen uitvoering aan hun obsessies willen geven en dat in de praktijk ook niet doen. Vermijden van angstige situaties (messen) maakt het probleem op termijn alleen maar groter. Wordt ook wel harming obsessions genoemd.

Verder uiteraard algemene aspecten psycho-educatie:

- Benoemen van de stoornis/aandoening.
- Benoemen van de klachten die erbij horen.
- Uitleg over epidemiologische en etiologische factoren (zie boven), zoveel mogelijk toegepast op de situatie van de patiënt.
- bespreken van eigen (soms irrationele) ideeën van patiënt over de aandoening,
- bespreken mogelijkheid tot behandeling
- bespreken medicamenteuze behandeling, cognitief therapeutische behandeling, gedragsmatige behandeling en/of combinatie van deze behandelingen. Voor en nadelen van deze behandelingen, bespreken gebruik alcohol en psychoactieve stoffen en nadelen daarvan.

**Cognitieve gedragstherapie (CGT)**

Vooral exposure in vivo met responspreventie.

Responspreventie, anders vindt angstdemping via dwanghandeling plaats.Bijvoorbeeld als iemand met smetvrees exposureopdracht doet door iets vies aan te raken, maar dan gelijk zijn handen mag wassen, dan zou geen habituatie, extinctie en corrrigerende leerervaring plaatvinden.

### Medicamenteus

**OCS**

- Alleen serotonerge antidepressiva (SRI) hebben effect op OCS.
    - Bij OCS zijn meestal hoge doseringen nodig.
    - Effect pas na 10-12 weken.
    - Wanneer een patiënt niet of onvoldoende op een SRI reageert (ongeveer 50% van de patiënten), houdt dit niet in dat deze ook niet op een ander SRI zal reageren.
- Eventueel in combinatie met antipsychotica.
- 💊 **Dosering**
	- <img width="500px" src="https://i.imgur.com/xqRFvVz.png"></img>

    

**Alternatieve medicatie**

Bij onvoldoende respons op twee SSRI’s en clomipramine kun je een SRI combineren met een lage dosis van een (atypisch) antipsychoticum. De combinatie met een lage dosis van haloperidol, risperidon of aripripazol laat hierbij alsnog een respons van ongeveer 25% zien.

---

**Morfodysfore stoornis en verzamelstoornis**

Het effect van farmacologische behandeling is ook duidelijk voor de morfodysfore stoornis, waarbij een SRI eerste keuze is. Het effect van medicatie is minder evident voor de verzamelstoornis, waarbij CGT duidelijk eerste keuze is.