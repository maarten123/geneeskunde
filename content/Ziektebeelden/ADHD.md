---
title: ADHD
draft: false
tags:
  - Psychiatrie/Ontwikkelingsstoornissen
  - Ziektebeeld
aliases: 
publish: true
description:
---
# Klinische presenatie en indeling

- Bij volwassenen met langdurige klachten van concentratiestoornissen, chaotisch en impulsief gedrag en motorische onrust moet een aandachtsdefici√´ntie-/hyperactiviteitsstoornis (ADHD) worden overwogen.
- De aandachtsdefici√´ntie-/hyperactiviteitsstoornis is oorspronkelijk bekend als een psychiatrische stoornis van de kinderleeftijd met een begin van de symptomen voor het 12e jaar.
- Concentratiestoornissen, chaotisch en impulsief gedrag en motorische onrust komen bij volwassenen met psychiatrische problemen veel voor, maar deze klachten werden lange tijd gezien als secundair aan de aanwezigheid van een psychose, een manie, depressieve stoornissen of angststoornissen, of gezien als onderdeel van een persoonlijkheidsstoornis.

### Indeling

**Twee domeinen**

- Aandachtsdefici√´ntie (inattentie)
- Hyperactiviteit-impulsiviteit

**Drie presentatiewijzen**

- **Overwegend onoplettend**
    - Ook wel *ADD*: dromige in zichzelf gekeerde pati√´nt, verstrooid, snel afgeleid, meestal niet druk of impulsief.
    - Vaker bij vrouwen.
    - Minder snel gediagnostiseerd.
- **Overwegend hyperactief-impulsief**
    - Er zijn weinig gegevens bekend over de derde presentatiewijze, ADHD met alleen hyperactiviteit en impulsiviteit.
- **Gecombineerd**
    - Komt in de klinische praktijk vooral bij kinderen voor.

**Indeling ernst**

- licht: net genoeg symptomen voor de classificatie en lichte beperkingen;
- matig: tussen licht en ernstig in;
- ernstig: veel meer symptomen dan nodig is voor de classificatie en duidelijke beperkingen.

### Presentatie ADHD bij kinderen versus volwassenen

- Aandachtsproblemen veranderen het minst bij het ouder worden, terwijl hyperactief en impulsief gedrag vaak minder wordt op oudere leeftijd.
- Het kan zijn dat de hyperactiviteit niet direct in het oog springt, maar deze kan ook echt afgenomen of beheersbaar geworden zijn.
- Follow-uponderzoek van kinderen met ADHD tot op de volwassen leeftijd toonde aan dat ADHD tot in 50% van de gevallen een chronisch persisterend beloop kent tot op de volwassen leeftijd.
    - Samen met aanvullende gegevens over klinische presentatie, comorbiditeit, neurobiologische achtergronden en behandeling maakte dit duidelijk dat er meer overeenkomsten dan verschillen zijn tussen ADHD bij kinderen en bij volwassenen.
    - <img width="400px" src="https://i.imgur.com/wLFNHYb.png"></img>

        
- **Kader 23.4 Criteria voor ADHD bij oudere adolescenten en volwassenen (naar de DSM-5)**
    1. Een persisterend patroon van onoplettendheid en/of hyperactiviteit-impulsiviteit, zoals gekenmerkt door (1) en/of (2):
        1. **Onoplettendheid**¬†Vijf (of meer) van de volgende symptomen zijn gedurende minstens zes maanden aanwezig.
            1. Slaagt er vaak niet in voldoende aandacht te geven aan details, of maakt achteloos fouten in schoolwerk, op het werk of gedurende andere activiteiten (kijkt bijvoorbeeld over details heen of mist deze; levert slordig werk af).
            2. Heeft vaak moeite om aandacht bij taken of spelactiviteiten te houden (heeft bijvoorbeeld problemen om geconcentreerd te blijven tijdens een les of gesprek, of bij het lezen van een lange tekst).
            3. Lijkt vaak niet te luisteren als hij of zij direct wordt aangesproken (lijkt bijvoorbeeld afwezig, zelfs als er geen duidelijke afleiding is).
            4. Volgt vaak aanwijzingen niet op en slaagt er dikwijls niet in om schoolwerk, karweitjes of taken op het werk af te maken (begint bijvoorbeeld wel met een taak, maar raakt al snel afgeleid).
            5. Heeft vaak moeite met het organiseren van taken en activiteiten (heeft bijvoorbeeld moeite om een reeks taken achter elkaar af te maken; vindt het lastig om benodigdheden en eigendommen op hun plek op te bergen; het werk is slordig en wanordelijk; heeft moeite met tijdsindeling; haalt deadlines niet).
            6. Vermijdt vaak om, heeft een afkeer van, of is onwillig om zich bezig te houden met taken die een langdurige geestelijke inspanning vereisen (bijvoorbeeld schoolopdrachten of huiswerk; bij adolescenten en volwassenen: een rapport opstellen, formulieren invullen, of lange artikelen doornemen).
            7. Raakt vaak dingen kwijt die nodig zijn voor taken of activiteiten (bijvoorbeeld materiaal voor school, potloden, boeken, gereedschap, portemonnee, sleutels, papieren, bril, mobiele telefoon).
            8. Wordt gemakkelijk afgeleid door uitwendige prikkels (bij oudere adolescenten en volwassenen kan het gaan om gedachten aan iets anders).
            9. Is vaak vergeetachtig tijdens dagelijkse bezigheden (bijvoorbeeld bij karweitjes, boodschappen doen; bij oudere adolescenten en volwassenen bijvoorbeeld terugbellen, rekeningen betalen, afspraken nakomen).
        2. **Hyperactiviteit en impulsiviteit**¬†‚ÄÉVijf (of meer) van de volgende symptomen zijn gedurende zes maanden aanwezig.
            1. Beweegt vaak onrustig met handen of voeten, of draait in zijn of haar stoel.
            2. Staat vaak op in situaties waarin verwacht wordt dat je op je plaats blijft zitten (staat bijvoorbeeld op van zijn of haar plek in de klas, op kantoor of op een andere werkplek, of in andere situaties waarin je op je plaats moet blijven zitten).
            3. Rent vaak rond in situaties waarin dit ongepast is (NB bij adolescenten of volwassenen kan dit beperkt zijn tot gevoelens van rusteloosheid).
            4. Kan moeilijk zich rustig bezighouden met ontspannende activiteiten.
            5. Is vaak ‚Äòin de weer‚Äô of ‚Äòdraaft maar door‚Äô (is bijvoorbeeld niet in staat om lang stil te zitten, of voelt zich daarbij ongemakkelijk, zoals in een restaurant, tijdens een vergadering; anderen kunnen vinden dat de betrokkene onrustig is, of moeilijk bij te houden).
            6. Praat vaak excessief veel.
            7. Gooit het antwoord er vaak al uit voordat een vraag afgemaakt is (maakt bijvoorbeeld de zinnen van anderen af; kan niet op zijn of haar beurt wachten tijdens een gesprek).
            8. Heeft vaak moeite op zijn of haar beurt te wachten (bijvoorbeeld bij het wachten in een rij).
            9. Stoort vaak anderen of dringt zich op (mengt zich bijvoorbeeld zomaar in gesprekken of activiteiten; gebruikt ongevraagd en zonder toestemming te verkrijgen de spullen van een ander; dringt zich op bij activiteiten van anderen of neemt deze over).
        
        2. Verscheidene symptomen van onoplettendheid of hyperactiviteit-impulsiviteit waren voor het 12e jaar aanwezig.
        
        1. Verscheidene symptomen van onoplettendheid of hyperactiviteit-impulsiviteit zijn aanwezig op twee of meer terreinen (bijvoorbeeld op school of werk; met vrienden of gezinsleden; tijdens andere activiteiten).

### **Epidemiologie**

De prevalentie¬†van ADHD die vastgesteld wordt met een psychiatrisch interview en waarbij rekening wordt gehouden met beloop en functiebelemmering, ligt bij kinderen rond de 5%, bij adolescenten rond de 4%, en bij volwassenen rond de 3%. Bij kinderen en adolescenten hebben jongens 4 maal vaker ADHD dan meisjes, maar bij volwassenen is de geslachtsverhouding gelijk.

# Ontwikkeling, beloop en gevolgen

- In adolescentie verminderen de symptomen aanzienlijk bij de helft tot een derde van de kinderen met ADHD.
- Vooral hyperactiviteit en impulsiviteit verminderen, terwijl aandachtsdefici√´ntie als onvermogen tot plannen en organiseren aanwezig blijft.
- In een deel van de gevallen gaat ADHD over in persoonlijkheidsstoornissen op de volwassen leeftijd, vooral de borderline-persoonlijkheidsstoornis en de antisociale-persoonlijkheidsstoornis.
- Er zijn geen gegevens bekend over het verdere beloop van ADHD over de volwassenheid en op oudere leeftijd. Het huidige onderzoek laat zien dat ADHD ook na het 60e jaar gepaard gaat met functionele belemmeringen.

# Diagnostiek

Doornemen vragen van deze 3 punten:

1. Voldoet het huidige toestandsbeeld aan de criteria voor ADHD?
2. Was er in de kindertijd sprake van ADHD?
3. Is er sprake van continu√Øteit van ADHD-symptomen van de kindertijd tot nu?
- ùíü Details
	- <img width="400px" src="https://i.imgur.com/jvT1TKo.png"></img>

    

---

- Aanvullend neuropsychologisch onderzoek kan wel belangrijk zijn om de sterke en zwakke punten in het cognitieve functioneren in kaart te brengen.
- Neuropsychologisch onderzoek is ge√Øndiceerd bij leer-, studie- en/of werkproblemen en wanneer er twijfels zijn over studie- of beroepskeuze.

---

**Comorbiditeit**

Bij kinderen gaat ADHD vaak samen met:

- Comorbide gedragsstoornissen (oppositioneel-opstandige gedragsstoornis¬†of antisociale gedragsstoornis).
- Autismespectrumstoornis.
- Bipolaire of depressieve stoornissen.
- Angststoornissen.

Analoog wordt bij volwassenen met ADHD een hoog percentage aangetroffen van comorbide antisociale-persoonlijkheidsstoornissen, angststoornissen en stemmingsstoornissen. Daar komen vanaf de adolescentie nog stoornissen in het gebruik van middelen bij.

# **Differenti√´le diagnostiek**

Voor ADHD geldt dat concentratiezwakte, druk gedrag en impulsiviteit tamelijk aspecifieke gedragingen zijn die ook bij andere psychiatrische stoornissen kunnen voorkomen. 

Daarnaast is grondige diagnostiek nodig: veel symptomen komen bij de reguliere populatie in enige regelmaat voor, zonder dat dit als ADHD gezien kan worden.

---

**Andere stoornissen die in de kindertijd beginnen** **en hardnekkig zijn**, moeten worden uitgesloten c.q. vastgesteld

- Ticstoornissen
- Oppositioneel-opstandige stoornis
- Normoverschrijdend-gedragsstoornis (*conduct disorder*) zonder ADHD
- Autismespectrumstoornis.

**Concentratiestoornissen** bij ADHD moeten worden gedifferentieerd van aandachtsproblemen bij:

- Psychosen
- Manie√´n
- Depressieve stoornissen
- Angststoornissen
- Stoornissen in het gebruik van een middel
- Neurocognitieve stoornissen.

**Impulsiviteit** is behalve van ADHD ook een typerend kenmerk van de *manie* en de *borderline-persoonlijkheidsstoornis*. 

**Hyperactief** gedrag kan ook passen bij:

- Geagiteerde depressieve stoornis
- Manie
- Persoonlijkheidsstoornis.

Al deze psychiatrische stoornissen beginnen doorgaans later dan ADHD en worden gekenmerkt door een episodischer beloop met symptoomvrije intervallen.

| Stoornissen kinderleeftijd | Concentratiestoornissen | Impulsiviteit | Hyperactiviteit |
| --- | --- | --- | --- |
| Ticstoornissen | Psychosen | Borderline (BPD) | Persoonlijkheidsstoornis.  |
| Oppositioneel-opstandige stoornis | Manie√´n | Manie√´n | Manie√´n |
| Normoverschrijdend-gedragstoornis (conduct disorder) zonder ADHD | Depressieve stoornissen |  | Geagiteerde depressieve stoornis |
| Autismespectrumstoornis | Angststoornissen |  |  |
|  | Stoornissen in het gebruik van een middel |  |  |
|  | Neurocognitieve stoornissen.  |  |  |

# **Etiopathogenese**

### Genetica

**Erfelijkheid**

- Rond 80% van de variatie tussen kinderen in hyperactiviteit, impulsiviteit en concentratiezwakte berust op erfelijke factoren.
- Het risico op ADHD bij broertjes of zusjes van een kind met ADHD is 3 tot 5 maal verhoogd ten opzichte van de gewone populatie.
- Bij tweedegraadsfamilieleden is het risico 2 maal verhoogd.

**Genen**

- De betrokkenheid van een aantal kandidaatgenen uit de dopaminerge neurotransmissie (dopamine D4- en D5-receptor en dopaminetransporter) bij ADHD is bevestigd. Daarnaast ook een aantal andere genen.

### Omgevingsfactoren

- **Pre- en perinatale suboptimaliteit**: laag geboortegewicht (2500 gram), nicotine alcohol.
- Een **rommelig en chaotisch gezinsklimaat en gebrek aan regelmaat en structuur** dragen verder bij tot de ontwikkeling van ADHD bij kinderen.

### Neurologie

- **Disfunctie van de frontostriatale circuits**:
    
    Deze circuits, waarvan de prefrontale cortex, de basale ganglia en de thalamus deel uitmaken, zijn betrokken bij de zogeheten executieve functies, zoals responsinhibitie, planning en besluitvorming.
    
- **Structurele en functionele afwijkingen in de basale ganglia:**
    - Ventrale striatum: hier liggen de belongscentra.
    - Putamen.
    - Nucleus caudatus.
- Meer posterieure hersengebieden zoals de pari√´tale en occipitale cortex en het cerebellum lijken betrokken te zijn bij ADHD.
- In neurochemisch opzicht is er evidentie voor een disfunctioneren van centrale catecholaminerge (dopaminerge en/of noradrenerge) systemen bij ADHD.

# **Behandeling**

**Psycho-educatie**

Pati√´nt informeren over ziektebeeld, inclusief comorbide stoornissen, risico‚Äôs op functie-uitval op gebieden van beroepsmatig en priv√©functioneren, erfelijkheid, en behandelmogelijkheden van ADHD.

**Neurobiologische behandeling**

Meeste effect valt te behalen met medicatie.

- Middelen van eerste keuze zijn de **stimulantia**:
    - Vallen onder de opiumwe
    - Methylfenidaat (kortwerkende of bij voorkeur langwerkende vormen) wordt het meest voorgeschreven.
    - Bij onvoldoende respons op methylfenidaat bestaat een grote kans op respons op dextroamfetamine.

**Psychologische behandeling**

**Doel**: praktische begeleiding en training in de organisatie en planning van tijd (agendavoering!), de omgang met geld, en het inschatten van opleidingsmogelijkheden en arbeidsperspectief. 

Speciale aandacht verdienen de repercussies van de ADHD voor de partner en andere gezinsleden, en hoe daarmee om te gaan.

**Psychotherapie**

Bij kinderen en adolescenten met ADHD zijn allerlei vormen van cognitieve gedragstherapie¬†ontwikkeld als onderdeel van meer omvattende behandelingsprogramma‚Äôs waarin ook ouders en leerkrachten betrokken zijn. Gedragstherapie in de vorm van zo‚Äôn totaalpakket kan in de behandeling van de kernsymptomen medicatie niet vervangen, maar wel medicatie aanvullen, vooral bij kinderen met comorbide gedragsstoornissen en angststoornissen.