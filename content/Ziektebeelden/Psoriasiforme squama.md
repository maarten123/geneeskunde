---
title: Psoriasiforme squama
draft: false
tags:
  - Dermatologie/Inflammatoire_dermatosen
  - Ziektebeeld
aliases: 
description: 
---


![|150](https://i.imgur.com/XljrubX.png)

**Locatie**
- Knieën
- <u>Strekzijden</u> van de ellebogen
- Behaarde hoofd aangedaan


#### Vormen
- *Psoriasis:*
    - chronische erythematosquameuze huidaandoening; beloop in exacerbaties en remissies, soms met nagelafwijkingen of artritis (meestal een asymmetrische oligoartritis van vingers, tenen of knieën).
- *Psoriasis en plaque (psoriasis vulgaris):*
    - rode, meestal symmetrische, scherp begrensde, verheven erupties (‘plaques’), wisselend van grootte, met zilvergrijze, makkelijk verwijderbare schilfers. Voorkeurslokalisaties: strekzijde ellebogen en knieën, behaarde hoofdhuid en lumbosacrale regio.
- *Psoriasis inversa*:
    - plaques, veelal zonder schilfering, in de liezen, oksels, anogenitale regio of (bij vrouwen) submammair.
- *Psoriasis guttata:*
    - acuut, gegeneraliseerd voorkomen van erythematosquameuze papels (maximaal 1 cm doorsnee), vooral op de romp en proximale delen van de extremiteiten, met name bij kinderen en jonge volwassenen.
- *Psoriasis pustulosa:*
    - steriele, soms confluerende pustels, lokaal (voetzolen, handpalmen) of gegeneraliseerd (soms met koorts en algemene malaise).

---

#### Epidemiologie

- De incidentie in de huisartsenpraktijk is ongeveer 2 per 1000 patiënten per jaar, en de prevalentie 7,6 per 1000 patiënten.
- Bij jonge kinderen is de prevalentie laag (ongeveer 0,4 per 1000 patiënten per jaar).
- Er is geen relevant verschil in voorkomen tussen mannen en vrouwen.
- Psoriasis komt vaker voor bij blanken van Europese afkomst dan bij mensen van Afrikaanse of Aziatische afkomst.
- Psoriasis kan op iedere leeftijd ontstaan.

---

#### Pathogenese

- De belangrijkste histopathologische kenmerken zijn:
	- Epidermale hyperplasie met een toegenomen keratinocytenproliferatie
	- Abnormale differentiatie van deze cellen
	- Infiltratie van ontstekingscellen
	- Oppervlakkige vaatproliferatie en -dilatatie.
- Waarschijnlijk gaat de ontstekingsactiviteit aan de versterkte epidermale proliferatie vooraf.

#### Beloop

De huidafwijkingen bij psoriasis en plaque kunnen enkele weken tot levenslang aanwezig blijven. Er kan een spontane remissie optreden, bij een klein deel van de patiënten een totale remissie, maar het is onduidelijk hoe vaak dit voorkomt; de duur van de remissie valt niet te voorspellen.

#### Therapie

- Geen enkele behandeling geeft definitieve genezing.
- **Eerste stap:** Indifferente middelen, lokale corticosteroïden en vitamine-D-analogen die op de aangedane huid worden aangebracht.
    - Bij maximaal de helft van de patiënten treedt hiermee een aanzienlijke verbetering op of verdwijnen de afwijkingen, maar dit effect is meestal tijdelijk.
- **Behadelingen tweede lijn:** lichttherapie of systemische middelen.
    - Als een acceptabele remissie is bereikt, zal minder frequente of minder intensieve onderhoudsbehandeling vaak nodig blijven.


