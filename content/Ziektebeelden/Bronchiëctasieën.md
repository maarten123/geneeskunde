---
title: Bronchiëctasieën
draft: false
tags:
  - Longeneeskunde/Chronische_ziekten
aliases: 
description:
---


#### Definitie
- Bronchiëctasieën zijn blijvende verwijdingen van de grote of kleine luchtwegen, meestal diffuus verspreid door de bronchiale boom, met een voorkeur voor de onderkwabben.

#### Pathofysiologie
**Chronische of ernstige ontstekingen -> veroorzaken bronchiëctasieën -> veroorzaakt weer chronische luchtwegontstekingen.**
- Bronchiëctasieën ontstaan als gevolg van een ernstige ontsteking van de luchtwegen, vooral op de kinderleeftijd, en meestal als complicatie van kinkhoest, mazelen of influenza.
- Ook door recidiverende ontstekingen op basis van afwijkingen aan de luchtwegen, zoals bij astma en cystische fibrose, kunnen zich bronchiëctasieën ontwikkelen.
- **Lokale bronchiëctasieën**: 
	- kunnen het gevolg zijn van een ontstekingsproces, bijvoorbeeld rond een corpus alienum, of door een stenose van een bronchustak door kliervergroting bij tuberculose.

![|300](https://i.imgur.com/n1vGKg0.png)
Hogeresolutie-CT-scan van bronchiëctasieën (pijlen).

Bronchiëctasieën zijn vrijwel altijd gekoloniseerd met micro-organismen, zoals Haemophilus influenzae, Moraxella catarrhalis, Staphylococcus aureus of een Pseudomonas-stam.

#### Symptomen
Frequent voorkomende symptomen zijn:
- Hoesten
- Dagelijkse productie van purulent sputum
- Kortademigheid
- Hemoptoë 
- Pleurale pijn

#### Aanvullen onderzoek

- Beeldvormend onderzoek (hogeresolutie-CT) 
- Sputumonderzoek. 

#### Behandeling

- Antibiotische therapie (met name).
- Daarnaast is sputummobilisatie met fysiotherapeutische technieken belangrijk; 
	- Het beste helpt om patiënten zich te laten inspannen, waarschijnlijk omdat daarbij automatisch grote teugvolumes zorgen voor bronchusverwijding en goede sputumklaring
- In geselecteerde gevallen kan chirurgie met verwijdering van een aangedaan longdeel verbetering geven.