---
title: Epstein-Barr-virus
draft: false
tags:
  - Infectieziekten
aliases: 
description:
---

#### Klinische verschijnselen 

→ [[Mononucleosis infectiosa]]

#### Pathyfysiologie

- Infectie via speekselcontact;
	- Speeksel bevat wisselende hoeveelheden van EBV, geproduceerd in de tonsilcrypten. 
	- Primaire infectie via speekselcontact leidt tot productie van virus in de initieel geïnfecteerde epitheelcellen, waarna de aanwezige B-cellen worden geïnfecteerd.
	- Infectie van deze B-cellen leidt tot een transformatie, wat in het laboratorium kan worden aangetoond met spontane uitgroei van lymfoblastoïde cellijnen. 
	- De infectie van B-cellen leidt tot een uitgesproken T-celrespons, waardoor in het bloedbeeld van patiënten een bont beeld van afwijkend gevormde (atypische) lymfocyten (geactiveerde T-lymfoblasten) wordt gezien. 
	- Het kenmerkende symptomencomplex van mononucleosis infectiosa wordt niet rechtsreeks door virusreplicatie veroorzaakt, maar is het resultaat van de sterke T-celrespons (lymfadenopathie) en de daarmee gepaard gaande cytokine- en interleukineproductie, wat zich uit door extreme moeheid en koorts. 
	- Deze T-celrespons is verantwoordelijk voor de onderdrukking van de door EBV geïnduceerde B-celproliferatie in vivo.

Ten gevolge van de virusspecifieke T-celrespons kan EBV na de primaire infectie alleen in latent geïnfecteerde B-geheugencellen voortbestaan. Bij asymptomatische dragers is ongeveer 1 op de 100.000 B-geheugencellen geïnfecteerd. In deze cellen is weliswaar het EBV-genoom in de kern aanwezig, maar wordt slechts een beperkt aantal genen (10 van de ongeveer 100) tot expressie gebracht. Hierdoor worden slechts weinig virale peptiden op het celoppervlak in de context van moleculen van HLA-klasse I gepresenteerd, waardoor deze cellen niet door cytotoxische CD8+-T-cellen kunnen worden herkend. Reactivatie van virusreplicatie treedt mogelijk op als gevolg van stimulatie van de B-geheugencel door herkenning van zijn specifieke antigeen. Als gevolg van deze reactivatie kan bij 5–10 % van de dragers uit speeksel virus worden geïsoleerd.

Het vermogen van EBV om B-celproliferatie te induceren, kan leiden tot het ontstaan van B-celtumoren. Aanvankelijk oligoklonale, in latere stadia vaak monoklonale B-cellymfomen kunnen worden gezien bij patiënten met een verstoorde T-celfunctie, zoals hiv-geïnfecteerde personen en ontvangers van orgaantransplantaten (post-transplant lymphoproliferative disorder, PTLD).

Verder is aangetoond dat EBV-infectie een cofactor is in de pathogenese van Burkitt-lymfoom en nasofarynxcarcinoom (frequent in China) en bij agressievere vormen van de ziekte van Hodgkin.




#### Behandeling
- Geen klinisch effect van antivirale middelen;
- Incidenteel kunnen corticosteroïden aangewezen zijn bij dreigende luchtwegobstructie of hemolytische anemie;
- No geen vaccin voor handen;


Ik wil niet naar de gevangenis, want daar hebben ze geen kipnuggets. 