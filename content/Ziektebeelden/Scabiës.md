---
title: Scabiës
draft: false
tags:
  - Dermatologie/Inflammatoire_dermatosen
  - Dermatologie/Infecties
aliases: 
description: 
publish: true
---


![|150](https://i.imgur.com/75STVvS.png)
![|150](https://i.imgur.com/opl05ya.png)
![|250](https://i.imgur.com/I8Nz3VA.png)


Rechts: KOH-preparaat. De eieren en de mijt zijn bewijzend voor de diagnose scabiës (schurft).

**Pathofysiologie**

- Scabiës wordt veroorzaakt door de schurftmijt: **Sarcoptes scabiei hominis**.
- De mijt graaft zich in de huid, waardoor het kenmerkende “gangetje” ontstaat.

*Transmissie en besmetting*

- De besmetting vindt meestal plaats via huid-huidcontact dat ten minste 15 minuten moet duren voor succesvolle overdracht.

**Diagnosiek**

- Bij de diagnostiek van scabiës wil men het liefst de parasiet aantonen: dit kan door met aan scherpe naald de mijt uit de gangetjes te verwijderen.
- Als dit niet lukt kan men ook een *KOH-preparaat* maken met wat huidschilfers van het gangetje: hierin ziet men verschillende ovale eieren en vaak ook de mijt zelf.

**Voorkeurslokaties**

- De voorkeurslokalisaties zijn in afnemende frequentie:
    - de interdigitale ruimten van de handen
    - de buigzijden van de polsen
    - de binnenkant van de dijen en bij de man de penis en het scrotum (hier zijn vaak ook noduli zichtbaar)
    - de laterale voetrand, vooral bij kleine kinderen
    - rond de navel en bij de vrouw rond de tepels
    - de strekzijde van de ellebogen
    - de voorste okselplooi

**Behandeling**

De behandeling van scabiës is, als men de patiënt goed instrueert, betrekkelijk eenvoudig en doeltreffend. 

- **Eerste keus:** Permetrine 5% crème (hele lichaam tot aan kaakrand insmeren).
- Die dag moet het beddengoed worden gelucht en verschoond, ’s avonds moet de patiënt zich grondig wassen en schone kleren aantrekken. Ook de kleding van de laatste dagen wordt gewassen. Hiermee is de behandeling beëindigd.
- Het is mogelijk dat de jeuk nog een tijd blijft bestaan (2-6 weken); de post-scabiësjeuk.

---

**Behandeling famlilieleden en omgeving** 

- Het is noodzakelijk dat alle familieleden of personen met wie de patiënt in nauw contact is geweest, zich tegelijkertijd aan dezelfde behandeling onderwerpen, ook wanneer zij nog geen last van jeuk hebben.

---

