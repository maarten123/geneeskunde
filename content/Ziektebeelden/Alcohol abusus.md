---
title: Alcohol abusus
draft: false
tags:
  - Ziektebeeld
  - Verslavingsgeneeskunde
aliases: 
description: 
publish: true
---



### Inleiding
Alcohol gebruik is ingeburgerd in onze maatschappij. De vraag, wanneer er sprake is van verantwoord alcoholgebruik, is regelmatig onderdeel van debat en discussie. Hierbij worden begrippen gebruikt als: veilig-onveilig; gezond-ongezond; matig-overmatig; problematisch; bingedrinken; stoornis in gebruik; intoxicatie; afhankelijkheid; verslaving; onthouding.

Vaak verschillen de inzichten ook per land.

De Britse artsenorganisatie noemt gematigd gebruik van alcohol bijvoorbeeld een maximum van 21 glazen alcohol per week drinken (mannen), of maximaal 14 glazen per week (vrouwen). Lange tijd heeft dit ook voor Nederland richting gegeven overmatig gebruik te definiëren. Volgens deze definitie dronk in 2016 8,8% van de 18-plussers overmatig alcohol.

Overmatig drinken komt het meest voor bij twintigers en het minst bij dertigers. Van de totale bevolking boven de 18 jaar drinkt 39,4% geen alcohol of maximaal één glas per dag.

Als alle kosten en baten van alcohol in geld worden uitgedrukt waren de kosten in 2013 ongeveer 2,3 tot 2,9 miljard euro ([de Wit et al., 2016](https://www.volksgezondheidenzorg.info/onderwerp/alcoholgebruik/kosten/kosten-0#9805)).

In de gereviseerde NHG standaard Problematisch alcoholgebruik, wordt problematisch alcoholgebruik gedefinieerd als een drinkpatroon dat leidt tot lichamelijke klachten en/of psychische of sociale problemen en dat een adequate aanpak van bestaande problemen verhindert. De geconsumeerde hoeveelheid alcohol is hierbij niet leidend voor de diagnose!

Een gemiddelde huisartspraktijk (circa 2150 patiënten) telt circa 100 tot 150 patiënten met _problematisch alcoholgebruik_, van wie slechts een minderheid als zodanig bij de huisarts bekend is.

Daarnaast definieert deze NHG standaard _Stoornis in het gebruik van alcohol_, als problematisch alcoholgebruik waarbij wordt voldaan aan de DSM-5-criteria voor een stoornis in alcoholgebruik.

Overigens is het advies van De Gezondheidsraad strikter. Deze adviseert mensen om geen alcohol te drinken of in ieder geval niet meer dan één glas per dag (Richtlijn goede voeding). Dit advies is ook bedoeld als preventie van enkele chronische ziekten ([Gezondheidsraad, 2015](https://www.volksgezondheidenzorg.info/onderwerp/alcoholgebruik/cijfers-context/huidige-situatie#9977)).


### Definities
**Problematisch alcoholgebruik (volgens NHG)**
Een drinkpatroon dat leidt tot lichamelijke klachten en/of psychische of sociale problemen en dat een adequate aanpak van bestaande problemen verhindert (de geconsumeerde hoeveelheid alcohol is hierbij niet leidend voor de diagnose!).

**Stoornis in het gebruik van alcohol**

![|450](https://i.imgur.com/dIleRJW.png)

**Binge- drinken**
- Drinken van grote hoeveelheden alcohol in een kort aaneengesloten tijdsbestek afgewisseld met perioden zonder alcoholgebruik. 
- Voor mannen is de grenswaarde vijf eenheden en voor vrouwen vier eenheden tijdens één enkele gelegenheid.

### Diagnose
#### Anamnese
De anamnese omvat de volgende onderdelen:

- <u>Signalering</u>
	- **Psychosociaal**
		- Alleenstaand en matige zelfzorg
		- Zorgmijder of juist veelvuldig spreekuurbezoek en een wisselend, onduidelijk klachtenpatroon of onverklaarbare somatische klachten (moeheid, malaise, tremoren, palpitaties of overmatig transpireren) 
		- Psychosociale problemen (op het werk of thuis), vooral in combinatie met slapeloosheid, frequent gebruik van en verzoek om tranquillizers en hypnotica
		- Seksuele problemen
		- Aanwijzingen voor huiselijk geweld
		- ‘schijn’ reden van consult
		- Alcoholfoetor (geur)
		- Psychische aandoeningen zoals angststoornissen, depressie of ADHD
	- **Somatisch**
		- Maag-darmproblematiek, zoals refluxklachten, gastritis, diarree, pancreatitis, hepatitis, levercirrose of ascites
		- Collaps, black-outs, regelmatige ongevallen of fracturen
		- ‘spider’-naevi of een erythemateus en oedemateus gezicht
		- Afwijkende laboratoriumwaarden
	- **CAGE criteria**:
		- Heeft u ooit behoefte gevoeld om het gebruik van alcohol te verminderen? (**C**ut down)
		- Bent u geïrriteerd wanneer anderen u aanspreken op uw alcoholgebruik? (**A**nnoyed)
		- Heeft u zich ooit schuldig gevoeld over uw alcoholgebruik? (**G**uilty)
		- Gebruikt u ’s morgens na het opstaan wel eens alcohol om u beter te voelen? (**E**ye opener)
- <u>Exploratie alcoholgebruik</u>
	- Frequentie
	- Gemiddelde hoeveelheid (per dag/week, binge-drinken)
	- Moment van drinken
- Nagaan functie alcoholgebruik en inschatting ernst:
	- Situaties en gebruiksgewoonten
	- Gedachten en overwegingen
	- Gevolgen
	- Duur problematiek
	- Sociaal netwerk/rol partner
	- Beginleeftijd
	- Life event (aard)
	- Psychosociale of psychiatrische problematiek
- Nagaan motivatie voor verandering en hulp
- Werksituatie, contacten met arbo arts

> [!attention]- Signalering bij jongeren
> ##### Extra alertheid bij jongeren
> Wees bij jongeren daarnaast ook alert op het bestaan van problematisch alcoholgebruik bij:
> - Gedragsproblemen en -veranderingen (interesseverlies, verslechteren van de schoolprestaties, spijbelen)
> - Risicovol gedrag zoals cannabisgebruik en ander drugsgebruik
> - Risicovol seksueel gedrag, soa’s, ongewenste zwangerschappen
> - Contacten met de politie
> - Gescheiden ouders, gezinsproblemen, ouders met problematisch alcoholgebruik
> 
> Vraag bij jongeren specifiek naar de aanwezigheid van risicofactoren op ernstig problematisch alcoholgebruik:
> - Ziekenhuisopname vanwege acute alcoholintoxicatie
> - 'binge’-drinken, hoe vaak (elk weekend of sporadisch) en hoeveel glazen per keer
> - Een doorgemaakt negatief ‘life event’ en de mogelijke relatie met het alcoholgebruik
> - Jonge beginleeftijd van alcoholgebruik (arbitrair 12-14 jaar)
> - Relevante comorbiditeit zoals diabetes mellitus of psychische/psychiatrische problematiek
> - Familiair voorkomen van problematisch alcoholgebruik

#### LO
- Meet de bloeddruk bij (vermoeden van) problematisch alcoholgebruik.
- Let op tekenen van ondervoeding.

#### Aanvullend onderzoek
Lab onderzoek ter vaststelling van (van de ernst) van Problematisch Alcoholgebruik in routinematige zin is niet zinvol:
- De uitkomsten van het laboratoriumonderzoek (MCV, gamma-GT, ASAT, ALAT, urinezuur en het koolhydraatdeficiënt transferrine percentage (CDT%)) hebben geen toegevoegde waarde bij het vaststellen (van de ernst) van problematisch alcoholgebruik. 
- De voorafkans op een afwijkend laboratoriumonderzoek in de huisartsenpraktijk is laag.
- Routinematige bepaling hiervan wordt daarom niet aanbevolen.

**Wanneer parameters wel eerder zijn bepaald**
- Indien deze parameters om een andere reden zijn bepaald, kan een afwijkende waarde wel een aanwijzing zijn voor problematisch alcoholgebruik en een aanleiding zijn om hiernaar te vragen.
- Uitleg over de oorzaak van een afwijkende uitslag kan gebruikt worden om de patiënt te motiveren het alcoholgebruik te minderen.

**Leverschade**
 Oriënterend bloedonderzoek met onder meer leverfuncties, Hb, MCV, Na, K, GFR, kreatinine, albumine is hier wel aangewezen.




### Beleid
#### Doorverwijzing
Indicaties voor klinische detoxificatie in een verslavingsinstelling zijn:

- Ernstige (niet medicamenteus te onderdrukken) onthoudingsverschijnselen, delier en/of onttrekkingsinsulten in het verleden of te verwachten ernstige ontwenningsverschijnselen, gelet op de hoeveelheden alcohol die de patiënt gebruikt;
- Verslaving aan meerdere psychoactieve middelen;
- Ernstige psychiatrische comorbiditeit zoals psychosen, stoornissen in de impulscontrole of tentamen suïcide in het verleden;
- Hoge leeftijd en/of slechte lichamelijke conditie;
- Onvoldoende mogelijkheid om afspraken te maken, onvoldoende zelfzorg of toezicht, ontbreken van een sociaal netwerk;
- Epilepsie;
- Zwangerschap.


  

Indicaties voor verwijzing naar een verslavingsinstelling zijn:

- Begeleiding/behandeling waarbij meer ondersteuning nodig is dan de huisarts kan bieden;
- Een ernstige stoornis in het gebruik van alcohol of een stoornis die al vóór het 25e jaar begon;
- Ernstige psychiatrische comorbiditeit, zoals persoonlijkheidsstoornis, schizofrenie en een andere stoornis in het gebruik van middelen;
- Zelfverwaarlozing of verwaarlozing van naasten, huiselijk geweld;
- Suïcidegevaar;
- Een onverwerkt negatief life event als oorzaak van het problematisch alcoholgebruik;
- Jongeren met ernstig problematisch alcoholgebruik;
- Een vermoeden of een verhoogd risico op Wernicke-encefalopathie.

Bij ernstige psychiatrische comorbiditeit verwijst de huisarts bij voorkeur naar een verslavingskliniek die zowel psychiatrische zorg als verslavingszorg biedt.