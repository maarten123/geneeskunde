---
title: Dissociatieve stoornissen
draft: false
tags:
  - Psychiatrie/Angststoornissen
  - Ziektebeeld
aliases:
  - dissociëren
description: 
---



## Syndromen

Dissociatieve stoornissen zijn aandoeningen waarbij psychische functies, zoals geheugen, waarneming en zelfwaarneming, die onder normale omstandigheden geïntegreerd zijn, zijn afgesplitst of gedissocieerd. Bij mensen met depersonalisatie bijvoorbeeld ontbreekt de vanzelfsprekende ervaring van het ‘eigen gevoel’: zij voelen zich vervreemd van zichzelf en voelen de eigen emoties niet: ze zijn gedissocieerd.

### Dissociatieve identiteitsstoornis (DIS)

De dissociatieve identiteitsstoornis (DIS) bestaat uit twee of meer persoonlijkheidstoestanden of identiteiten (alters) die de controle over het gedrag afwisselend overnemen.

Dissociatie van:

-   **Autobiografische herinneringen**:
-   **(delen van) Persoonlijke indentiteit**:
    -   Alters leiden afzonderlijk leven.
    -   Overgang tussen alters is meestal abrupt.

Overige symptomen:

-   Ernstige geheugenproblemen, amnesie (ook tussen alters).
-   Controleverlies.
-   Verwarring over wisselend gedrag, wensen en competenties.
-   Fugues
-   Chronische depersonalisatie en derealisatie.
-   Auditieve hallucinaties van ruziënde stemmen.

Comorbiditeit:

-   Posttraumatische-stressstoornis
    
-   Persoonlijkheidsstoornissen
    
-   Zelfdestructiviteit
    
-   Eetproblemen
    
-   Somatische klachten
    
-   **Criteria**
    
    1.  Fragmentatie van de identiteit gekenmerkt door twee of meer afzonderlijke persoonlijkheidstoestanden, resulterend in een discontinuïteit in de zelfbeleving en zelfcontrole. In sommige culturen kan dit als een ervaring van bezetenheid worden aangemerkt. Deze discontinuïteit gaat gepaard met veranderingen in affect, gedrag, bewustzijn, geheugen, waarneming, cognitief en/of sensomotorisch functioneren.
        
    2.  Recidiverende hiaten in het herinneren van alledaagse gebeurtenissen, belangrijke persoonlijke gebeurtenissen en/of psychotraumatische gebeurtenissen, die niet uit gewone vergeetachtigheid verklaard kunnen worden.
        

### Dissociatieve amnesie

**Kenmerken**

-   Een of meer episoden voorkomen waarin iemand niet in staat is om zich autobiografische informatie te herinneren.
    -   Geheugenverlies gaat verder gaat dan ‘gewone vergeetachtigheid’
    -   Niet te verklaren door andere stoornissen.

**Geheugen**

-   **Aantasting autobiografisch geheugen:** niet kunnen herinneren waar zij gedurende een bepaalde periode zijn geweest, wie ze hebben ontmoet, of wat ze hebben gedaan.
-   **Reversibel**: de herinneringen kunnen spontaan of in de loop van een behandeling weer terugkomen.
-   Bij dissociatieve amnesie is vooral het autobiografische geheugen verstoord, terwijl het procedurele geheugen doorgaans intact blijft.
-   Ook het kortetermijngeheugen, het vermogen om nieuwe kennis op te doen, is niet aangetast.
-   **Impliciet- versus autobiografisch geheugen**
    -   **Impliciet**
        
        Heeft betrekking op impliciete kennis van vaardigheden en automatismen zoals typen, fietsen of lezen en schrijven.
        
    -   **Autobiografisch**
        
        Betreft expliciete herinnering aan deelname aan een bepaalde episode (‘Ik was daar, ik deed dat en dat’)
        

**Dissociatieve fuge**

-   Een aparte specificatie bij de dissociatieve amnesie is de dissociatieve fugue (‘vlucht’):
    -   Relatief langdurige toestand van bewustzijnsvernauwing, waarbij de patiënt in staat blijft tot complexe handelingen.
    -   Verlaat eigen omgeving en gaat rondzwerven.
    -   Meestal voorafgegaan door belastende omstandigheden, zoals een persoonlijk verlies of dreigend onheil.
    -   Tijdens een dissociatieve fugue is er omvangrijke amnesie, die zelfs zover kan gaan dat de identiteit geheel of gedeeltelijk verloren raakt.

**Dissociatieve amnesie als symptoom**

Dissociatieve amnesie kan behalve een stoornis ook een symptoom zijn: vooral bij de dissociatieve identiteitsstoornis is dissociatieve amnesie als terugkerend symptoom zeer kenmerkend.

### Depersonalisatie-/derealisatiestoornis

**Depersonalisatie:**

-   De beleving van vervreemding ten opzichte van zichzelf.
-   Is na angst en somberheid het meest voorkomende symptoom in de psychiatrie.
-   De depersonalisatie houdt gevoelens, zoals angst en boosheid, op een afstand.

**Bij stoornissen:**

Angst-, eet-, somatisch-symptoom- en persoonlijkheidsstoornissen.

**Derealisatie**

-   Het lijkt dan alsof de buitenwereld onwerkelijk is geworden of op een grote afstand staat (‘alsof alles achter een glazen wand zit’, ‘alsof ik naar een film kijk’).
-   Depersonalisatie en derealisatie hebben een ‘alsof-karakter’: het voelt alsof, het betekend niet dat ze zich in een waan verkeren.
-   Bij de depersonalisatie-/derealisatiestoornis blijft de realiteitstoetsing intact ondanks de veranderde belevingen.

**Depersonalisatiestoornis**

-   Gekenmerkt door de beleving buiten de eigen gevoelswereld of buiten het eigen lichaam te staan.
    
-   **Dissociatieve symptomen staan op de voorgrond**
    
-   **Criteria**
    
    **Criteria voor de depersonalisatie-/derealisatiestoornis (naar de DSM-5)**
    
    1.  De aanwezigheid van persisterende of recidiverende ervaringen van depersonalisatie, derealisatie, of beide:
        1.  **Depersonalisatie** Ervaringen van onwerkelijkheid, vervreemding, of alsof de betrokkene zichzelf van buitenaf waarneemt, wat betreft de eigen gedachten, gevoelens, gewaarwordingen, het eigen lichaam, of eigen handelingen (zoals perceptieveranderingen, een verstoord tijdgevoel, en onechte of afwezige zelfbeleving, emotionele en/of lichamelijke gevoelloosheid).
        2.  **Derealisatie** Ervaringen van onwerkelijkheid of vervreemding tegenover de omgeving (mensen of voorwerpen worden bijvoorbeeld ervaren als onecht, als in een droom, wazig, levenloos, of visueel vervormd).

---

-   Patiënten met deze stoornis kunnen de beleving hebben dat hun gedachten, gevoelens of gedragingen ‘anders’ geworden zijn.
-   Zij voelen zich vervreemd van zichzelf, voelen zich onwerkelijk, of gevoelens ontbreken volledig.
-   Patiënten beschrijven deze toestand als ‘in een droom lijken te leven’ of ‘zich als een robot voelen’.
-   Dit kan zeer verontrustend zijn en kan de angst oproepen om gek te worden. De clinicus moet suïcidale gedachten uitvragen.


## DD

**DIS**

-   **Temporale epilepsie**, die eveneens gepaard kan gaan met amnesie, fugues en gedragsveranderingen. Maar deze symptomen zijn vluchtiger en minder ingrijpend dan bij DIS.
-   **Schizofrenie:** een vuistregel om de twee stoornissen van elkaar te onderscheiden is dat DIS gepaard gaat met terugkerende amnesie (pathognomonisch) en dat de stemmen overwegend in het hoofd worden gelokaliseerd, terwijl mensen die aan schizofrenie lijden over het algemeen geen amnesie rapporteren en de stemmen als van buiten komend ervaren.

**Comorbiditeit DIS**

-   2/3 heeft comorbide symptomen, zoals: uïcidepogingen, automutilatie, eetstoornissen, angststoornissen (waaronder paniekaanvallen en symptomen van een dwangstoornis) of stoornissen in het gebruik van middelen. Zeven van de tien DIS-patiënten voldoet aan de criteria voor de borderline-persoonlijkheidsstoornis.

**DIS** **Amnesie**

-   DIS
-   Schedeltrauma
-   Intoxicaties
-   Hypoglykemie
-   Epilepsie (partieel)
-   PTSS
-   Simulatie (vooral bij forensische psychiatrie)

**DD fugues/zwerven**

-   **Somatische stoornis**: eerder doelloos zwerven, in plaats van lange reizen.
-   **Temporale epilepsie**: in 80% van de gevallen dergelijk fugueachtig zwerven voor.
-   Hersentumoren, schedeltrauma, hypoglykemie, koolmonoxidevergiftiging, dementie en uremie.
-   **Alcohol- of druggebruik** kan ook een black-out met zwerfgedrag optreden.
-   **Schizofrenie en een manische of depressieve episode** kunnen met zwerven gepaard gaan.

**Depersonalisatie en/of derealisatie**

-   **Temporale epilepsie**
-   Drugs, medicatie: LSD, marihuana.
-   **Angststoornissen** (in het bijzonder de paniekstoornis, de obsessieve-compulsieve stoornis en de posttraumatische-stressstoornis).
-   **Eetstoornissen**
-   Depressieve stoornis
-   Schizofrenie
-   Borderline-persoonlijkheidsstoornis.
-   Maar bij al deze stoornissen is er steeds een specifiek klachtenpatroon naast de depersonalisatie en/of de derealisatie.

## Etiopathogenese

**Sociale correlaten**

Dissociatieve stoornissen komen voor bij personen met psychotraumata en affectieve verwaarlozing in de directe of vroege voorgeschiedenis.

**Neurobiologische correlaten**

De ernst van de klachten, en ook van de neurobiologische correlaten, zoals een geringer hippocampusvolume, is gerelateerd aan de ernst van de psychotraumata.

Over de verdere etiopathogenese is weinig met zekerheid bekend.

## Behandeling

**3-fasenmodel psychotherapie**

1.  Stabiliseren
2.  Exposure aan het psychotraumatische materiaal
3.  Integratie- en resocialisatiefase