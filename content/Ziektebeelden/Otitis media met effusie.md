---
title: Otitis media met effusie
draft: false
tags:
  - KNO/Infecties
  - Ziektebeeld
aliases: 
description: 
publish: true
---

Otitis media met effusie of otitis media serosa is een aandoening die, ondanks de naam, in de regel niet gepaard gaat met pijn.
- Is geen echte "otitis": geen ontsteking
- Ook bekend als 'lijmoor' ('glue ear')
- Slijm achter een gesloten trommelvlies, hierdoor kanhet trommelvlies niet goed bewegen:
	- Er treedt conductief [[Gehoorverlies]] op.
- Soms restverschijnsel na otitis media
- Geen pijn, wel gehoorverlies
- In de regel gaat dit probleem na enkele maanden vanzelf over.

#### Anamnese

-   Voorafgaande (recidiverende) OMA;
-   Veelvuldige bovensteluchtweginfecties;
-   Één of meer risicofactoren: 
    -   Het syndroom van Down
    -   Het syndroom van Kartagener
    -   Een palatoschisis
    -   Andere aangeboren kno-afwijkingen of operaties in het kno-gebied
    -   Een immuunstoornis
-   Een afwijkend tympanogram (B- Of C2-tympanogram volgens Jerger).

Gehoorverlies: dit varieert doorgaans tussen de 10 en 40dB.


#### Lichamelijk onderzoek


![|300](https://i.imgur.com/D4fJwDN.png)
![|300](https://i.imgur.com/HQHLwia.png)



Dit is inderdaad een beeld dat goed past bij otitis media met effusie. Je ziet gelig vocht achter het trommelvlies, en zelfs een enkele luchtbel (hoewel dit zeldzaam is)



#### Beloop en prognose
Gunstig natuurlijk beloop: bij de helft van de kinderen treedt binnen drie maanden spontaan herstel op en bij driekwart binnen zes maanden.

#### Behandeling

- Expectatief + uitleg
- Trommelvliesbuisjes (eventueel aangevuld met adenotomie) worden door de kno-arts pas overwogen indien:
    -   de klachten > 3 maanden aanhouden, én
    -   de klachten een duidelijk nadelige invloed hebben op het functioneren of de ontwikkeling van het kind, én/óf
    -   er een gehoorverlies (in het beste oor) is van ten minste 25 dB