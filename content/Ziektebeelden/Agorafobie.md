---
title: Agorafobie
draft: false
tags:
  - draft
  - Psychiatrie/Angststoornissen
  - Ziektebeeld
aliases: 
publish: false
description:
---

#### Agorafobie

Patiënten met agorafobie (*agora* = plein, *fobos* = vrees) vermijden plaatsen of situaties vanwaaruit vluchten onmogelijk of moeilijk is, waarin ze zich schamen, of waarbij geen hulp voorhanden is. Ze zijn bang om in die situaties een paniekaanval te krijgen, of voelen zich onzeker en angstig door paniekachtige symptomen, zoals de vrees om op onverwachte momenten te moeten urineren en geen controle over de blaas te hebben, of op onverwachte momenten bang zijn om te moeten overgeven of diarree te krijgen. Plaatsen en situaties die dikwijls vermeden worden, zijn: supermarkten, warenhuizen, openbaar vervoer, wachten in een rij bij een kassa of loket, restaurants, bioscoop, liften, ver van huis gaan, alleen thuis zijn. In aanwezigheid van een vertrouwd persoon durft een patiënt zo’n situatie vaak wel aan te gaan. De ernst van de agorafobie kan wisselen: sommige patiënten raken volledig aan huis gebonden en worden voor begeleiding geheel afhankelijk van hun partner. Dit kan leiden tot relatieproblemen. Andere patiënten vermijden slechts enkele situaties. De patiënten vertonen nog wel eens veiligheidsgedrag.