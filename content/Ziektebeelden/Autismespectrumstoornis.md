---
title: Autismespectrumstoornis
draft: false
tags:
  - Psychiatrie/Ontwikkelingsstoornissen
  - Ziektebeeld
aliases:
  - Autisme
  - ASD
publish: true
description:
---


---

# Syndromen

## **Autismespectrumstoornis**

Volwassenen met een autismespectrumstoornis (ASS) kunnen dankzij hun eenzijdige, technische begaafdheid vaak nog redelijk meekomen in de overzichtelijke schoolse omgeving.

Sommigen lopen vast in hun studie, anderen pas in hun beroep: wanneer meer eisen gesteld worden aan hun flexibiliteit en leidinggevende capaciteiten. Weer anderen lopen vast in hun relatie, vooral wanneer zij hun partner moeten gaan delen met kinderen. Deze gevallen worden vaak miskend omdat de autismeproblematiek verscholen kan gaan achter comorbide symptomen zoals angst, agressiviteit, dwangmatigheid of depressiviteit.

---

### Kenmerken

**Stoornissen en beperkingen in:**

- Wederkerige sociale contacten
- Verbale en non-verbale communicatie
- Beperkte en rigide patronen van interessen en gedrag
    - Interesses kunnen heel fysiek zijn (het strelen van bont, of wiegen) of intellectueel (dinosauriërs, treinkaartjes, autoroutes).
- Afwijkende zintuigelijke reacties in de vorm van hyporeactiviteit of juist hyperreactiviteit.

**Variatie in uitingsvormen**

- Uitingsvormen kunnen per individu en per leeftijdsfase verschillen.

De gezamenlijke noemer bij deze wisselende presentatie is dat de wederkerige afstemming op andere personen ontbreekt.

Soortgelijke variatie kun je ook beschrijven op het gebied van de communicatie: van mutistisch, tot zeer welbespraakt debiteren van kennis zonder zich af te vragen of het gelegen komt of storend is

**Fantasie**

Sommige mensen met een autismespectrumstoornis kunnen een totaal gebrek aan fantasie en voorstellingsvermogen hebben (waarbij zij alle taal heel letterlijk nemen), terwijl anderen over een ongebreidelde fantasie beschikken.

### Indeling ernst

De mate van ernst van de autismespectrumstoornis is ingedeeld volgens de beperkingen in sociaal-communicatief functioneren en ten gevolge van rigide gedragspatronen. Er zijn drie niveaus van ernst:

- niveau 3: vereist zeer substantiële ondersteuning;
- niveau 2: vereist substantiële ondersteuning;
- niveau 1: vereist ondersteuning.

Verder moet gespecifieerd worden ‘met of zonder verstandelijke beperking’, en ‘met of zonder bijkomende taalstoornis’.

### Criteria DSM-5

1. Persisterende deficiënties in de sociale communicatie en sociale interactie in uiteenlopende situaties, zoals blijkt uit de volgende actuele of biografische kenmerken (de voorbeelden zijn bedoeld als illustratie en geven geen volledig beeld).
    - Deficiënties in de sociaal-emotionele wederkerigheid (bijvoorbeeld: op een abnormale manier sociaal contact maken en niet in staat zijn tot een normale gespreksinteractie; het verminderd delen van interesses, emoties of affect; een onvermogen om sociale interacties te initiëren en te beantwoorden; het niet in staat zijn om een sociale interactie te beginnen of erop in te gaan).
    - Deficiënties in het non-verbale communicatieve gedrag dat gebruikt wordt voor sociale interactie (bijvoorbeeld: slecht geïntegreerde verbale en non-verbale communicatie; abnormaal gedrag bij oogcontact en lichaamstaal of deficiënties in het begrijpen en gebruiken van gebaren; een totaal ontbreken van gezichtsuitdrukkingen en non-verbale communicatie).
    - Deficiënties in het ontwikkelen, onderhouden en begrijpen van relaties (bijvoorbeeld: problemen met het aanpassen van gedrag aan verschillende sociale omstandigheden; moeite met deelnemen aan fantasiespel of vrienden maken; afwezigheid van belangstelling voor leeftijdsgenoten).
2. Beperkte, repetitieve gedragspatronen, interesses of activiteiten, zoals blijkt uit minstens twee van de volgende actuele of biografische kenmerken (de voorbeelden zijn bedoeld als illustratie en geven geen volledig beeld).
    - Stereotiep(e) of repetitieve motorische bewegingen, gebruik van voorwerpen of spraak (bijvoorbeeld eenvoudige motorische stereotypieën of voorwerpen ronddraaien; echolalie; idiosyncratische uitdrukkingen).
    - Hardnekkig vasthouden aan hetzelfde, inflexibel gehecht zijn aan routines of geritualiseerde patronen van verbaal of non-verbaal gedrag (bijvoorbeeld extreem overstuur raken bij kleine veranderingen; moeite hebben met overgangen; rigide denkpatronen; rituele wijze van begroeten; de behoefte om steeds dezelfde route te volgen of elke dag hetzelfde te eten).
    - Zeer beperkte, gefixeerde interesses die abnormaal intens of gefocust zijn (bijvoorbeeld een sterke gehechtheid aan of preoccupatie met ongebruikelijke voorwerpen; bijzonder specifieke of hardnekkige interesses).
    - Hyper- of hyporeactiviteit op zintuiglijke prikkels of ongewone belangstelling voor de zintuiglijke aspecten van de omgeving (bijvoorbeeld duidelijk ongevoelig voor pijn en/of temperatuur; een negatieve reactie op specifieke geluiden of texturen; excessief ruiken aan of aanraken van voorwerpen; visuele fascinatie met lichten of beweging).
3. De symptomen moeten aanwezig zijn in de vroege ontwikkelingsperiode (maar kunnen soms pas volledig manifest worden wanneer de sociale eisen de begrensde vermogens overstijgen, of kunnen worden gemaskeerd door op latere leeftijd aangeleerde strategieën).

## **Sociale (pragmatische) communicatiestoornis**

De sociale (pragmatische) communicatiestoornis is in de kern een probleem met de pragmatiek, dus met het sociale gebruik van taal en communicatie aangepast aan de context en de behoeften van de luisteraar.

Dit leidt tot belemmeringen in de gespreksvoering en in het vertellen van verhalen.

De stoornis wordt doorgaans pas vastgesteld na het 4e of 5e levensjaar. Vanaf die leeftijd zijn taal- en spraakvaardigheden voldoende ontwikkeld om beperkingen in de sociale communicatie te kunnen vaststellen.

De sociale (pragmatische) communicatiestoornis kan ook een ‘vangnet’-classificatie zijn voor mensen die weinig of geen repetitieve gedragingen of afwijkende zintuiglijke reacties hebben en daardoor niet aan de criteria voor een autismespectrumstoornis voldoen. Door deze classificatie kunnen zij toch de juiste hulp krijgen.

---

### Criteria DSM-5

1. Persisterende moeite met het sociale gebruik van verbale en non-verbale communicatie, zoals blijkt uit alle volgende kenmerken.
    - Deficiënties in het gebruik van communicatie voor sociale doeleinden, zoals groeten en informatie uitwisselen op een manier die bij de sociale context past.
    - Beperking van het vermogen om communicatie aan te passen aan de context of de behoeften van de luisteraar (bijvoorbeeld anders spreken in een klas dan op het speelplein; anders praten tegen een kind dan tegen een volwassene; het vermijden van het gebruik van al te formele taal).
    - Moeite met het volgen van regels voor gespreksvoering en het vertellen van verhalen, zoals beurtelings praten, herformuleren bij een misverstand, en weten wanneer verbale en non-verbale signalen gebruikt moeten worden om de interactie te reguleren.
    - Moeite met begrijpen van wat niet expliciet is gezegd (bijvoorbeeld conclusies trekken) en van de niet-letterlijke of ambigue betekenissen van taal (bijvoorbeeld idioom, humor, metaforen, verschillende betekenissen die afhangen van de context).
2. Het begin van de symptomen ligt in de vroege ontwikkelingsperiode (maar de deficiënties kunnen pas goed duidelijk worden als de eisen van de sociale communicatie de beperkte vermogens te boven gaan).

# **Ontwikkeling, beloop en gevolgen**

Ten onrechte is vaak gedacht dat ontwikkelingsstoornissen beperkt blijven tot kinderen en jeugdigen. Het gevolg is dat individuen de verkeerde benadering en behandeling krijgen. Dit kan voorkomen worden door ook op de volwassen leeftijd een ontwikkelingsstoornis als potentiële stoornis mee te nemen.

---

**Autisme**

- Hoge persistentie naar de volwassenheid
    - Nog steeds functionele beperkingen.
- Zelfstandigheid volwassenen met ASS is aanzienlijk hoger dan decenia geleden.
- Goede intelligentie en taalontwikkeling op de kinderleeftijd zijn de belangrijkste positieve voorspellers.

# **Diagnostiek**

- Anamnese, systematische en gedetailleerde ontwikkelingsanamnese.
- Een (neuro)psychologisch onderzoek kan van grote waarde zijn doordat het de sterke en zwakke aspecten in het profiel en de informatieverwerkingscapaciteiten van het individu goed in kaart brengt.

**Comorbiditeit**

- Autismespectrumstoornissen kennen een hoge mate van comorbiditeit op de volwassen leeftijd.
    - Waaronder ernstige angstklachten (75%), ADHD-symptomen (65%), obsessieve-compulsieve en verwante stoornissen, bipolaire en depressieve stoornissen en stoornissen in het gebruik van een middel.
- *Circa 20% heeft comorbide verstandelijke beperking.*

# **Differentiële diagnostiek**

**DD bij autisme**

- **Persoonlijkheidsstoornissen (Vooral cluster A en cluster C)**
    - Schizotypische persoonlijkheidsstoornis
    - Schizoïde persoonlijkheidsstoornis
    - Vermijdende persoonlijkheidsstoornis
    - Dwangmatige-persoonlijkheidsstoornis
    - Foto
	    - <img width="300px" src="https://i.imgur.com/hsLWXQH.png"></img>

- **Negatieve symptomen bij schizofrenie**

---

**Differentiatie**

Ontwikkelingsanamnese helpt bij differentiatie: op basis van het huidige toestandsbeeld zullen de meeste volwassenen met een autismespectrumstoornis voldoen aan de criteria voor deze persoonlijkheidsstoornissen. 

Je moet je realiseren dat schizofrenie kan voorkomen bij een individu met een premorbide autismespectrumstoornis.

**Sociale communicatiestoornis**: moeite met (non-)verbale communicatie, bijv. regels voor gespreksvoering, echter niet zo vergaand als bij ASS en geen bijkomende klachten als repetitieve / beperkte gedragspatronen.

**Sociale angststoornis**: vooral angst kritiek van anderen, angst iets fout te doen. Meestal juist sensitief tav wat anderen denken. Meeste patiënten zijn sociaal vaardig, durven alleen door angst vaardigheden niet toe te passen.

**Schizoide PS**: Vraag is of er vanwege overlap in symptomen wel valide onderscheid kan worden gemaakt mn tav lichtere vormen van ASS. Bij ASS zijn de beperkingen in de sociale interactie vaak ernstiger. Verder worden bij ASS stereotiepe gedragingen en interesses gezien, bijv. helemaal opgaan in modeltreinen. Bij schizoïde PS weinig plezier in dingen, emotioneel vlak. Verder onderzoek nodig naar overeenkomsten en verschillen, aetiologie..

# **Epidemiologie**

Onderzoek naar de prevalentie van de autismespectrumstoornis is over de afgelopen 20 jaar tot steeds hogere schattingen gekomen, tot 2%. Autismespectrumstoornissen zijn dus niet zeldzaam. Autismespectrumstoornissen komen circa 3 tot 4 maal zo vaak voor bij jongens als bij meisjes.

# **Etiopathogenese**

- Ziekte erg hetrogeen in etiologie en neurobiologie.
- Gezien als verzameling allerlei verschillende nog nader vast te stellen ziekten.

**Genetica**

60% genetisch

Omgevingsfactoren, zoals luchtverontreiniging, voeding en dieet, infecties en ontsteking in de eerste jaren na de geboorte en andere aspecten van de biologische omgeving

**Pathogenese**


<img width="400px" src="https://i.imgur.com/6GSvEnl.png"></img>


**Hersenontwikkeling**

TOM: niet begrijpen dat iemand anders je verhaal niet interessant vindt.

**Executieve functies**

Executieve functies: een taak op school plannen, starten, stoppen. De ene les stoppen en weer verder met de andere.

# **Behandeling**

- Autisme is niet te genezen.
- Het beleid is gericht op aanpassing aan het dagelijks leven.
    - Het gaat vooral om begeleiding.
    - Er moet aandacht zijn voor het zoeken naar een passende woon- en werkomgeving.

---

De behandeling zal tevens als doel hebben om comorbiditeit (angst, agressie, obsessies, automutilatie, stemmingsstoornissen) te voorkomen of zo nodig te behandelen. Daarbij kunnen de volgende middelen worden ingezet.

- Psycho-educatie
- Educatieve programma’s helpen om overzicht en structuur aan te brengen in activiteiten, tijd, plaats en persoon.
- CGT

---

**Medicatie**

De plaats van medicatie is bescheiden in de zin dat er geen middelen bestaan die de stoornis genezen. 

Maar medicatie (onder andere antipsychotica voor vermindering van prikkelbaarheid en agressie en selectieve serotonineheropnameremmers (SSRI’s) voor vermindering van angsten en een sombere stemming) kan helpen om het individu bereikbaar te maken voor educatieve interventies. 

Bij comorbiditeit met ADHD kunnen stimulantia worden voorgeschreven, of atomoxetine of presynaptische α2-adrenerge blokkerende middelen (zoals clonidine).