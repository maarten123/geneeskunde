---
title: Fenomeen van Raynaud
draft: false
tags:
  - Reumatologie
  - Ziektebeeld
aliases: 
description:
---


##### Wat is het Fenomeen van Raynaud? 
- Het klassieke fenomeen van Raynaud (FvR) wordt gekenmerkt door een **trifasische verkleuring** (achtereenvolgend: wit, blauw en rood) van de vingers. 
- Het wordt uitgelokt door **koude** of **stress**. 
- Soms is er alleen sprake van een **bifasische verkleuring**(achtereenvolgend: wit en blauw). Vaak gaat het FvR gepaard met pijn.
- Bij het grootste deel van de bevolking is het FvR onschuldig en is het niet gerelateerd aan een onderliggende ziekte. Je noemt dit een **primair FvR**. Echter, het FvR kan ook een symptoom zijn van een auto-immuunaandoening. Dit noem je een **secundair FvR**.

![|300](https://i.imgur.com/rn5Dhwq.png)
![|300](https://i.imgur.com/R9eQXV9.png)


#### Kenmerken Fenomeen van Raynaud

##### **Leeftijd**
- Het **primaire FvR** begint meestal vanaf de puberteit.
- Het **secundaire FvR** begint vaak op een latere leeftijd, meestal na het 40e levensjaar. 



##### Betrokkenheid van de duim
- Bij het **primaire FvR** is de duim meestal niet betrokken.
- Bij het **secundaire FvR** kan de duim betrokken zijn.



##### Vrouwelijk geslacht
- Het **primaire FvR** komt meer bij vrouwen voor. 
- Een FvR bij mannen (zeker met een leeftijd boven de 30 jaar) is meer verdacht voor een **secundair FvR**.


##### Symmetrie
- Het **primaire FvR** is vrijwel altijd symmetrisch aanwezig. 
- Het **secundaire FvR** is meestal asymmetrisch (bijvoorbeeld 1 aangedane vinger van de ene hand en meerdere aangedane vingers van de andere hand).


##### Aanwezigheid van ischemische huidlaesies
- Bij het **primaire FvR** zijn er geen ischemische huidlaesies zoals wondjes aan de vingers (digitale ulcera of pitting scars). Het primaire FvR veroorzaakt geen irreversibele weefselschade.
- Bij het **secundaire FvR** kunnen er ischemische huidlaesies zoals wondjes aan de vingers (digitale ulcera of pitting scars) aanwezig zijn. Het secundaire FvR veroorzaakt wel irreversibele weefselschade.

##### Aandoeningen waarbij Raynaud voor kan komen
- [[Vasculitissyndromen|Vasculitis]];
- SLE;
- Syndroom van Sjögren;
- [[Systemische sclerose]];
	- 90% van de patiënten met systemische sclerose heeft het fenomeen van Raynaud.
- [[Reumatoïde artritis]]
	- 20% van de patiënten met reumatoïde heeft het fenomeen van Raynaud.

