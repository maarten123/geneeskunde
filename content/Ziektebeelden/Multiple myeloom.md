---
title: Multiple myeloom
draft: false
tags:
  - Oncologie/Hemato-oncologie
  - Interne_geneeskunde/Hematologie
  - Ziektebeeld
aliases:
  - MM
description: 
publish: true
---


### Definitie: wat zijn plasmacelziekten?
- Behoren tot de lymfoïde maligniteiten;
- Gekenmerkt door klonale proliferatie en expansie van immunoglobuline-producerende [[Plasmacellen|plasmacellen]] of plasmacutoïde lymfocyten;
- Meestal produceren deze plasmacellen een compleet **M-proteïne** (IgG, IgA, IgM, in zeldzame gevallen IgD of IgE); in circa 20 % van de gevallen worden uitsluitend lichte ketens κ of λ geproduceerd;
- Daarnaast is er soms sprake van non-Ig secernerende of producerende plasmacellen

#### Tot de plasmaceldyscrasieën worden volgens de WHO-classificatie gerekend:
- **Multipel myeloom** (MM, voorheen ook wel ziekte van Kahler genoemd);
- **MGUS** (‘monoclonal gammopathy of unknown significance’);
- Solitair plasmacytoom en extramedullair plasmacytoom;
- ‘heavy chain disease’;
- **AL-amyloïdose**: 
	- Extracellulaire neerslag van als amyloïd gevouwen lichte ketens in de weefsels.
	- Dit komt vooral voor bij MM en in mindere mate ook bij MGUS en MW;
- **POEMS-syndroom**:
	- Klonale plasmacelafwijking die gepaard gaat met sclerotische botlaesies, polyneuropathie, en vaak organomegalie, endocrinopathie en/of huidafwijkingen).

#### Epidemiologie
- **Indicentie**: 6/100.000 per jaar; diagnose ong. 1.100 mensen/jaar;
- **Leeftijd**: mediane leeftijd bij presentatie 67 jaar;



#### Pathogenese
- Genetische afwijkingen
	- Multipele trisomieën, leidend tot hyperdiploïdie
	- Chromosoomtranslocaties
- Tijdens progressie: MYC-herschikking op of ontstaan er mutaties, onder andere in NRAS, KRAS en BRAF of deleties van 17p. 
- De prognose van MM wordt in belangrijke mate bepaald door deze genetische afwijkingen.

##### M-proteine
- Elke plasmacel kan maar één type antistof maken. 
- Veel verschillende soorten antistoffen aangemaakt door evenzoveel verschillende soorten plasmacellen. 
- Deze diversiteit zorgt ervoor dat wij goed beschermd zijn tegen de meeste soorten bacteriën of virussen. 
- Antistoffen door de plasmacel uitgescheiden → bloed. 
- *Eiwitspectrum*: een test waarbij het hele spectrum van antistoffen zichtbaar gemaakt kan worden. 
- Als er een overmaat ontstaat (een 'cloon') van maar één soort plasmacellen, ontstaat er ook een overmaat van één soort antistoffen. **Dit wordt een monoclonaal eiwit, M-proteïne genoemd.** 

### Diagnose
#### Lichamelijk onderzoek
- Hepato- en/of splenomegalie, lymfeadenopathie alsook op afwijkingen aan de mammae en of longen;
- Uitsluiten metastasen;
- *Bij acute uitval*: oriënterend neurologisch onderzoek (ONO) van specifiek belang. Dit ONO is gezien de presentatie van deze specifieke patiënt gericht op het inschatten of er sprake kan zijn van myelumcompressie;

#### Klinische presentatie
- Bij patiënten met:
	- Een onverklaarde osteolytische botziekte
	- Osteoporose
	- Nierinsufficiëntie
-  Is verder onderzoek door middel van een beenmergpunctie geïndiceerd.

--- 

- De kliniek van MM is erg variabel;
	- De symptomen en verschijnselen hangen samen met:
		- Mate van beenmerginfiltratie;
		- Fysisch-chemische, immunologische en humorale effecten van het M-proteïne dat deze plasmacellen produceren en secerneren;
		- Cytokines die invloed hebben op de activiteit van osteoclasten en osteoblasten in het beenmerg;

---
- **De meest voorkomende klachten/verschijnselen zijn**:
	- **Anemie**: 
		- Ten gevolge van beenmerginfiltratie en remming van de erytropoëse door cytokines;
	- **Osteolytische botlaesies** ( → **compressie, uitval**):
		- Kunnen leiden tot botpijn en tot spontane (micro)fracturen. 
		- Door de verhoogde botafbraak kan tevens hypercalciëmie ontstaan. 
		- Ook kan er sprake zijn van diffuse osteopenie;
	- **Hyperviscositeit**: 
		- Ten gevolge van productie van grote hoeveelheden M-proteïne;
	- **Nierfunctiestoornissen**: 
		- Kunnen ontstaan door neerslag van lichte ketens in de tubuli (cast nefropathie), hypercalciëmie en/of amoloïddeposities. 
		- Daarnaast zijn deze patiënten extra gevoelig voor dehydratie;
	- **Amyloïdose** kan naast nierfunctiestoornissen en nefrotisch syndroom ook **hartfalen en autonoom falen veroorzaken**;
	- **Infecties**: 
		- Ten gevolge van de vaak sterk verlaagde concentraties in het serum van normale immunoglobulinen en de soms bestaande verminderde beenmergfunctie met neutropenie.


> [!LO] Beleid bij compressie
> > **Casus**: Mevrouw presenteert zichzelf bij de huisarts in verband met sinds een aantal dagen progressieve uitval van kracht in beide handen en een onzeker looppatroon wat haar verhindert om op een veilige manier haar werk te doen. Bij navraag vertelt zij dat zij al langere tijd last heeft van hevige pijn tussen de schouderbladen en in de nek. 
> - Bij geen richtinggevende klachten > doorverwijzen naar neuroloog;
> - Plotselinge uitval = spoedindicatie ⇉ beoordeling binnen enkele uren;
> - Vervoer met ambulance, stabiliseren nek en wervelkolom;
> - Na diagnose →  spoedbestraling, eventueel decompressiechirurgie;


> [!danger] Hypercalciëmie
> **Acuut beeld**
> Dit is een levensgevaarlijke aandoening waarbij patiënten eerst dorst hebben en te veel gaan plassen, vervolgens uitgedroogd raken, meestal met ernstige obstipatie, verward en versuft worden en nierbeschadiging ontwikkelen. Je duidt deze hypercalciëmie als een signaal dat er zeer waarschijnlijk sprake is van progressie van het myeloom.
> **Behandeling**
> - Behandeling in het acute stadium: toediening vocht en bisfosfonaten. 
> - In de meeste gevallen wordt de patiënt opgenomen voor behandeling. 
> - Naast de behandeling van de hypercalciëmie is symptoombehandeling van groot belang. 
> - De gevolgen van hypercalciëmie maken goede en intensieve verpleegkundige zorg, gericht op observatie, ondersteuning en het verlichten van symptomen noodzakelijk. Indien er sprake is van misselijkheid en/of obstipatie zijn deze te behandelen met anti-emetica, resp. laxantia. 
> - Eventuele verwardheid kan behandeld worden met haloperidol.


#### DD

##### Osteolytische botlaesies (als oorzaak van compressie en uitval)
- Lytische laesies → primair denken aan een maligniteit als oorzaak voor de destructie:
	- **Primaire solide tumor** (osteosarcoom, chondrosarcoom, reusceltumor)
	- **Metastase van een solide tumor** 
	- **Hematopoïetische malignitiet**: multiple myeloom/plasmocytoom
	- Bij meerdere aangedane wervels, zijn metastasen waarschijnlijker dan een primaire tumor. Deze zou dan immers multifocaal zijn.
- Ook aneurysmatische botcystes en fibreuze dysplasie kunnen rontgenologische afwijkingen in de botten geven.


> [!DNA] Botmetastasen
> - Botmetastasen kunnen lytisch, sclerotisch (blastisch) of gemengd lytisch/sclerotisch zijn. 
> - Een bepaalde mate van lytische destructie is noodzakelijk voordat een laesie zichtbaar wordt op een röntgenfoto.
> - <details> <summary>Detail</summary> <p>Röntgenfoto's hebben een hoge specificiteit en een lage vals-positieve uitslag. Dit komt doordat alvorens botdestructie vast te stellen is, minimaal 50% van het spongieuze bot en/of minimaal 30% van het corticale bot verdwenen moet zijn. Het long-, schildklier- en niercelcarcinoom hebben vaak een uitgesproken osteolytisch karakter. Dit wordt veroorzaakt door een stimulatie van de osteoclasten en is dus een secundair gevolg van de locale tumorgroei. De metastasen van het prostaat carcinoom hebben over het algemeen een overwegend osteoblastisch aspect. Hierbij is het de locale botreactie en dus niet de botmetastase zelf die de osteoblasten rondom de metastase te stimuleren. Overwegend lytische metastasen kunnen ook enige vorm van osteoblastaire reactie laten zien indien er sprake is van relatief langzame tumor groei (mammacarcinoom). Deze wordt waarschijnlijk veroorzaakt wordt door locale reactieve botvorming en is een poging van het bot zichzelf te repareren. Bot metastasen zijn vooral gelokaliseerd in de sterk doorbloede gedeeltes van het bot (wervelkolom, bekken en metafysair in de lange pijpbeenderen).</p> </details>  




#### Aanvullend onderzoek
Voor de diagnostiek en stadiëring van MM zijn de volgende onderzoeken essentieel:
>Op basis hiervan wordt bepaald of er sprake is van een MGUS, een asymptomatisch of sluimerend MM of een symptomatisch MM

  - ##### Laboratoriumonderzoek: 
	  - Volledig bloedbeeld
		  - CRP
		  - Leukocyten
		  - BSE
		  - Monocyten
		  - Trombocyten
	  - Eiwitelektroforese
	  - Immunofixatie
	  - Calciumgehalte
	  - Fosfaat
	  - Nierfunctie
	  - Urine-uitscheiding van bence-joneseiwit (ongebonden monoklonale lichte keten): 
		  - Lichte ketens (van niet- compleet M-proteine) passeren het glomerulair membraan van de nier en kunnen via de urine worden uitgescheiden.
	  - Albumine
	  - β2-microglobuline
	  - M - proteine: 
		  - Screening en immuunfixatie inclusief het kwantificeren en bepalen van de overige immuunglobulines;
		- Bepaling van vrije lichte ketens (kappa en lambda inclusief berekenen ratio kappa/lambda ketens)
	- Overig
		- LDH 
		- ASAT
		- ALAT
		- AF 
		- GGT
		- Billirubine
		- Urinezuur
  - ##### Beenmergonderzoek (biopt): 
	  - **Plasmocytose**: grotere en meerkernige pathologische plasmacellen.
  - ##### Cytogenetisch onderzoek van het beenmerg: 
	  - **FISH-analyse** op gezuiverde plasmacellen (belangrijk voor de prognose en stratificatie van behandeling).
		  - Bijv.: Afwijkend FISH patroon met IGH-FGFR3/t(4;14)(p16.3;q32), verlies RB1 (13q14) en gain MAF (16q23)
  - ##### Beeldvorming
	  - **CT-scan van het hele skelet** (standaard), op indicatie aangevuld met MRI van de wervelkolom of een FDG-PET-scan. 
	  - Op grond van de verkregen gegevens wordt een **stadium** toegekend **volgens de indeling van Durie en Salmon**. 
	  - Daarnaast wordt prognostische betekenis toegekend aan onder andere het serum-bèta-2-microglobulinegehalte en het cytogenetisch profiel van de plasmacellen.


##### Bepaling diagnose

|                                                                                                                                                          | MGUS         | asymptomatisch/sluimerend MM | symptomatisch MM                                                        |
| -------------------------------------------------------------------------------------------------------------------------------------------------------- | ------------ | ---------------------------- | ----------------------------------------------------------------------- |
| M-proteïne (serum)                                                                                                                                       | < 30 g/l en | ≥ 30 g/l en/of              | M-proteïne aanwezig in serum of urine                             |
| percentage monoklonale plasmacellen (beenmerg)                                                                                                           | < 10 %       | ≥ 10 %                       | klonale plasmacelen aanwezig in beenmerg of gedocumenteerd plasmacytoom |
| CRAB b\-criteria en/of ultra high risk: ≥ 60 % BM-infiltratie, vrije lichte-ketenratio ≥ 100 en/of meerdere focale afwijkingen op een MRI van het skelet | nee          | nee                          | ja                                                                      |
| beleid                                                                                                                                                   | expectatief  | expectatief                  | behandeling                                                             |

##### Aanvullend onderzoek bij osteolytische laesies zonder richtinggevend klinisch beeld

- Bij verdenking solide maligniteit: **CT van hals**, **thorax** en **abdomen** en een **X-mammografie**.
- Wanneer er geen solide maligniteit wordt gevonden:
	- Sluit een metastase van een onbekende primaire solide maligniteit niet uit.
	- Vergroot de kans op een primaire **maligniteit van het bot** of een **hematopoietische maligniteit**. 

#### Stadiëring
##### ISS
| Stage | Criteria                                                                                                           | 5 jr overall survival |
| ----- | ------------------------------------------------------------------------------------------------------------------ | --------------------- |
| I     | Sβ2M < 3.5 mg/l<br>Serum albumin ≥ 3.5 g/dl<br>Standard-risk chromosomal abnormalities (CA) by iFISH<br>Normal LDH |       82%                |
| II    | Not R-ISS stage I or III                                                                                           |     62%                  |
| III   | Sβ2M ≥ 5.5 mg/L and either<br>High-risk CA by FISH<br>OR<br>High LDH                                               |            40%           |

##### CRAB criteria
Voor orgaan of beenmergdisfunctie samenhangend met activiteit van het MM (ROTI = Myeloma-Related Organ or Tissue Impairment) zijn de volgende criteria opgesteld, deze worden ook wel de CRAB criteria (Calcium, Renale insufficiëntie, Anemie en Botlaesie) genoemd:
- Serum calcium >2.75 mmol/l
- Nierinsufficiëntie met een serum kreatinine >177 μmol/l
- Hb daling ≥ 1.5 mmol/l of Hb < 6.3 mmol/l
- Botlaesies: lytische laesies of osteoporose met compressiefracturen
- Overige symptomatologie: hyperviscositeit, amyloïdose, recidiverende bacteriële infecties (> 2 episodes in 12 maanden)




### Behandeling en prognose
#### Standaard behandeling 
- Palliatief, de ziekte is niet te genezen, komt na behandeling terug. 
	- Hoe snel verschilt per patiënt: maanden tot jaren. 
- Behandeling verbeterd prognose: winst meestal 5-7 jaar.
##### Behandeling van patiënten ≤ 65–70 jaar
1. 4 cycli van inductiechemotherapie met 3 middelen (VCD kuren), kiezen uit:
	- Velcade/bortezomib, dexamethason en cyclofosfamide;
	- Bortezomib, thalidomide en dexametason;
2. Hoge dosis melfalan chemotherapie (stamcelmobilisatie);
3. Gevolgd door autologe stamceltransplantatie:
	- Verwijderen stamcellen vooraf aan melfalan;
	- Terugplaatsen na conditionering met melfalan;

##### Behandeling van patiënten > 65/70 jaar
- Bij oudere patiënten of degenen die om andere redenen niet voor intensieve therapie in aanmerking komen:
	- Combinatie van: daratumumab, melfalan, prednison en bortezomib of bortezomib, lenalidomide en dexamethason. 
	- Het is belangrijk bij deze patiënten ook de fitheid (‘frailty score’) en comorbiditeiten (al dan niet ten gevolge van het MM, zoals nierinsufficiëntie) mee te wegen in de behandelkeuze.

##### Bijwerkingen
- **Velcade (bortezomib)**: polyneuropathie, diaree, herpes reactivatie 
- **Dexamethason**: euforie, slapeloosheid, psychose, depressie, weerstandverlaging, maskering van waarschuwingssymptomen voor sepsis, osteoporose, natrium- en vochtretentie, hypokaliemie, spieratrofie, ulcus pepticum, overgevoeligheid reacties
- **Cyclofosfamide**: beenmerg suppressie, hemorrhagische cystitis en haaruitval


##### Supportive care (Spoed radiotherapie bij myelumcompressie)
- Bij pijnlijke bolaesies → spoed lokale radiotherapie → snelle verlichting.
- Bij (dreigende) fracturen → overleggen met orthopedisch chirurg in vroege fase.
- Bisfosfonaten.
- Hyperviscositeit → indicatie voor plasmaferese.

**Na bestraling → dexamethason**:
Dexamethason helpt zwelling rondom het myelum door de tumor te verminderen. Ook bij bestraling kan er in eerste instantie zwelling ontstaan waardoor patiënten neurologische klachten kunnen krijgen.

**Acute bijwerkingen**
- Bijwerkingen van bestraling van ossale lokalisaties is met name een tijdelijk toename van de pijn. 
- Vermoeidheid
- Afhankelijk van de locatie kunnen er ook bijwerkingen optreden aan bijvoorbeeld de slokdarm (slikklachten) bij bestraling van de cervicale wervelkolom.
