---
title: Coeliakie
draft: false
tags:
  - MDL/Malabsorbtie-maldigestie
  - Ziektebeeld
aliases:
  - Glutenallergie
  - glutenallergie
  - coeliakie
description:
---

Gluten komen voor in  granen zoals tarwe, rogge gerst en hop. Vaak is er sprake van een genetische predispositie. 

#### Kenmerken

- Coeliakie is een abnormale levenslange immuunrespons op gluten (eiwitten die o.a. in tarwe, rogge en gerst voorkomen).
- Hierdoor ontstaat ontsteking en vlokatrofie van de dunne darm.
- Gluteninname is een vereiste (met borst- of flesvoeding is er geen gluteninname), daarom komt het zelde voor bij zuigelingen jonger dan 6 maanden.
- De expositie aan glutenpeptiden is proximaal in de dunne darm het hoogst, hier zijn de afwijkingen het meest uitgesproken.

#### Epidemiologie

De ziekte kan zich manifesteren op kinderleeftijd, vaak rond de leeftijd van 2 jaar, op het moment dat graanproducten zijn geïntroduceerd in de voeding. Of hij presenteert zich tussen het 20e  en 40e levensjaar.

- Prevalentie van symptomatische coeliakie in Kaukasiers: 1:4500
- Hoger risico indien: voorkomen in familie, diabetes mellitus type 1, auto-immuun schildklierziekte
- Vrijwel alle patiënten met dermatitis herpetiformis hebben ook een glutensensitive enteropathy

#### Pathogenese

Inflammatoire aandoening van de dunne darm als kruisreactie op gluten eiwitten. Hoewel het vaak als gluten-allergie wordt benoemd is het pathofysiologis mechanisme dus eigenlijk dat van een auto-immuun reactie die voortkomt uit een kruisallergie voor gluten.

Bij coeliakie ontstaat er een inflammatoire reactie van de mucosa (dus IgA)  van de dunne darm tegen de alcoholoplosbare eiwitfractie van gluten; het gliadine.

De genetische predispositie is gelokaliseerd op chromosoom 6 (HLA DQ2 en HLA DQ8).

Bij coeliakie ontstaat er een inflammatoire reactie van de mucosa (dus IgA)  van de dunne darm tegen de alcoholoplosbare eiwitfractie van gluten; het gliadine.

#### Symptomen

- Waterige diarree, afvallen of groeivertraging, vitamine- en mineralendeficiënties.
    - De diarree ontstaan door:
        - Afname van het water en elektrolytabsorberende oppervlak,
        - Osmotische werking van niet geabsorbeerde voedingsstoffen (secundaire lactasedefiëntie)
        - Stimulering van vochtsecretie in de dunne darm door inflammatoire stoffen en niet geabsorbeerde vetzuren.
- Aan vrijwel iedere voedingsstof kan een tekort ontstaan (koolhydraten, eiwitten, vetten, elektrolyten, vetoplosbare vitamines, calcium, magnesium, ijzer, foliumzuur)
    - Er is zelden sprake van een deficiëntie van cobalamine (proximale ziekte)
- Volwassenen kunnen zich presenteren zonder gastrointestinale symptomen, maar met alleen anemie en/of osteoporose.
    - Bij hen is er vaak sprake van een zeer proximaal gelocaliseerde ziekte, met een verder normaal functionerende dunne darm. Het risico op dunne darmcarcinoom (chronische ontsteking!) is ook verhoogd, maar nog altijd gering.
- Overige extra-intestinale manifestaties: dermatitis herpetiformis, myopathie, epilepsie (zelden), depressie, paranoia (zelden), voortplantingsproblemen (infertiliteit, spontane abortus) en (neuro)endocriene neoplasmata.

Malabsorpie van vetten door dunnedarmvlokatrofie, eiwitten en suikers. 

- oppervlakte kleiner (vlokatrofie)
- tekort aan disaccharidase activiteit (maldigestie)
- secundaire, tijdelijke, exocriene pancreasinsufficiëntie
- verhoogde secretie crypten (crypthyperplasie)

Malabsorptie kan bij kinderen gemakkelijk leiden tot slechte groei, ondervoeding en tekorten aan micronutriënten. 

Volwassenen vertonen gewichtsverlies en kunnen ook ondervoed raken en micronutriënten deficiëntie hebben. Meestal zijn er bij malabsorptiebeelden klachten van chronische diarree. 

#### Oedeem

Wanneer het serum albumine duidelijk is verlaagd kan oedeem optreden. De oncotische druk in  de  bloedvaten  is  onder  die  omstandigheden  verlaagd.  Oorzaken  voor  verlaagd  serum albumine kunnen zijn:

- lagere eiwitinname door anorexie en spugen
- minder eiwitopname door malabsorptie
- door de onderliggende immunologische reactie kan ook sprake zijn van eiwitlekkage op het niveau van de dunne darm (‘protein losing enteropathy’)

#### Screening

- bepalen antistoffen tegen endomysium en tissue-transglutaminase
- bij negatieve serologie dient een IgA deficiëntie te worden uitgesloten

#### Diagnose


- **Histologisch**: karakteristieke veranderingen in biopt van dunne darm.
    - **Marsh classificatie**: villusatrofie, crypthyperplasie, intraepitheliale lymfocytose, infiltratie van lamina propria met plasmacellen en lymfocyten
- Klinische verbetering na starten met glutenvrij dieet
- **Serologie**:
    - Bevestiging met **IgA en anti-TTG bepaling**
    - <details> <summary>Details:</summary> <ul> <li>Antigliadine IgG en IgA antilichamen zijn sensitief, maar niet specifiek;</li> <li>Anti-endomysium IgA zijn zeer sensitief en specifiek voor actieve ziekte;</li> <li>Anti-tissue Transglutaminase (anti-tTG) IgA: sensitief en specifiek;</li> <li>Antigliadine, anti-endomysium en anti-tTG antilichamen zijn negatief bij een IgA deficiëntie</li> </ul> </details>  

- Aanwezigheid van vlokatrofie:
	- Bewijst niet dat er sprake is van coeliakie; 
	- Ook bij andere aandoeningen (tropische spruw, bacteriële overgroei) kan een dergelijk beeld voorkomen.



#### Behandeling
- Levenslang glutenvrij dieet
    - Indien toch klachten, denk aan: dieetfout, niet zichtbare gluten (bijv in fabriek geproduceerd zeer dichtbij productie van normale producten), refractaire coeliakie (zeer zeldzaam)
- Denk aan verwijzing naar patiëntenvereniging
- In beginfase van dieet is het raadzaam ook lactosevrij te eten tot dat symptomen verdwijnen/ mucosa is hersteld.
- Screen regelmatig op deficiënties, hypothyreoidie, diabetes (allen laboratoriumonderzoek) en osteoporose (botdensitometrie). Suppleer waar nodig.
- Bij zwangerschapswens vooral foliumzuursuppletie starten.

#### Prognose
Bij Coeliakie bestaat een verhoogd risico op het ontwikkelen van een T-cel lymfoom en een adenocarcinoom van de dunne darm. Het laatste is zeldzamer. Het risico is groter naarmate het dieet minder goed wordt gevolgd.