---
title: Pityriasis rosacea
draft: false
tags:
  - Dermatologie/Inflammatoire_dermatosen/erythemato-squameuze_dermatosen
  - Ziektebeeld
aliases: 
description: 
publish: true
---



**_Pityriasis rosea_** is een acuut verlopende, spontaan genezende (in 5-6 weken) erythemato-squameuze dermatose (soms erythemato-papulo-squameus, soms vesiculeus, zelden urticarieel). Het komt vooral voor tussen 10e en 35e jaar (piek 23e), bij vrouwen iets meer dan bij mannen (1.5:1). Vooral in voor- en najaar. De oorzaak is niet bekend. Een virale genese is gesuggereerd (mycoplasma, picornavirus, HHV6, HHV7) maar niet bewezen. In 80% voorafgegaan (enkele dagen - 1 week) door een '**_herald patch_**' of '**_plaque mère_**': een solitaire ovaal tot ronde 2-5 cm grote laesie, helderrood, soms bruinrood, soms ingezonken bruinkleurig centrum, bedekt met schilfers, op de romp, dij of bovenarm. Verder geen klachten, soms (20%) een virale infectie een week tevoren. Vervolgens een jeukende eruptie die hieronder volgens **_PROVOKE_** is uitgeschreven (ter illustratie van het concept [PROVOKE](https://www.huidziekten.nl/zakboek/dermatosen/ptxt/Provoke.htm) om huidafwijkingen te beschrijven). Slechts zelden algemene symptomen: koorts, lymfklierzwellingen, hoofdpijn.

**DD:** [secundaire syphilis](https://www.huidziekten.nl/zakboek/dermatosen/stxt/SOA-syphilis-lues.htm), [toxicodermie](https://www.huidziekten.nl/zakboek/dermatosen/dtxt/DermatitisMedicamentosa.htm) (o.a. t.g.v. goud), pityriasis rosea-achtige eczematide, pityriasis rosea-achtige myciden (schimmels zoeken), [pityriasis versicolor](https://www.huidziekten.nl/zakboek/dermatosen/ptxt/PityriasisVersicolor.htm), [eczema nummulare](https://www.huidziekten.nl/zakboek/dermatosen/etxt/EczemaNummulare.htm), [parapsoriasis](https://www.huidziekten.nl/zakboek/dermatosen/ptxt/parapsoriasis.htm) (superficial scaly dermatitis), [pityriasis lichenoides chronica](https://www.huidziekten.nl/zakboek/dermatosen/ptxt/PityriasisLichenoides.htm), [psoriasis guttatae](https://www.huidziekten.nl/zakboek/dermatosen/ptxt/psoriasis-guttata.htm), [primair HIV exantheem](https://www.huidziekten.nl/zakboek/dermatosen/htxt/HIVexantheem.htm), viraal exantheem nno, [erythema annulare centrifugum](https://www.huidziekten.nl/zakboek/dermatosen/etxt/ErythemaAnnulareCentrifugum.htm), [erythema dyschromicum perstans](https://www.huidziekten.nl/zakboek/dermatosen/etxt/ErythemaDyschromicumPerstans.htm), [erythema multiforme](https://www.huidziekten.nl/zakboek/dermatosen/etxt/ErythemaExsudativumMultiforme.htm), [lichen planus](https://www.huidziekten.nl/zakboek/dermatosen/ltxt/LichenPlanus.htm), [tinea corporis](https://www.huidziekten.nl/zakboek/dermatosen/ttxt/tinea-corporis-ringworm.htm).