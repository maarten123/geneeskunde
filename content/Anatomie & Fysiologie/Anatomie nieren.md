---
title: Anatomie nieren
draft: false
tags:
  - Interne_geneeskunde/Nefrologie
  - Anatomie
aliases: 
description:
---


### Anatomie: macroscopie

#### Tracti
- Tractus Urogenitalis
	- Tractus Uropoieticus:
		- Urineproducerende systeem.
		- Urineuitscheidende systeem.
	- Tractus Genitalis
		- Inwendige en uitwendige geslachtsorganen. 
Deze systemen gebruiken beiden dezelfde afvoerbuizen (uretra), daarom leiden problemen hierin (bijv. prostaathypertrofie) soms tot problemen in beiden systemen. 

#### Topografie
- De nieren liggen retroperitoneaal; de nieren worden gevasculariseerd vanuit de art. renalis welke ontspringt uit de aorta.
- De nieren bewegen ongeveer 5 cm heen en weer bij de ademhaling doordat het middenrif beweegt. 

![|350](https://i.imgur.com/DoaryZn.png)
![|350](https://i.imgur.com/GHwr7ek.png)
![|350](https://i.imgur.com/h7GgV0n.png)
![](https://i.imgur.com/zwjelBT.png)


#### Overzicht nier
**Belangrijke structuren**
- Calices (ev. = calyx)
- Pyelum (pelvis renalis)
- Ureter
- Cortex
- Capsel
- Medulla
- Columnae

![|350](https://i.imgur.com/VtRvh67.png)
![|350](https://i.imgur.com/HibWAoO.png)
![|350](https://i.imgur.com/Cn38jTZ.png)
#### Urinewegen
de ureter mondt uit in de hoekpunten van het trigonum van de blaas; ik neem aan dat dat een relatief spierarm gebied is, en laag gelegen zodat ureter openstaat ook bij relatief kleine blaasvolumes?
![|350](https://i.imgur.com/qjBXLSs.png)

De urethra wordt omgeven door een interne sfincter, die in feite gebouwd wordt vanuit de detrusor. Deze interne sfincter wordt geinnerveerd door het autonome zenuwstelsel. Activatie van de parasympaticus (= rust) leidt tot ontspanning van de sfincter en activatie van de blaasspier. Omgekeerde geldt voor sympaticusactivatie.

De externe sfincter is gelegen net onder de prostaat, en wordt geinnerveerd door het  niet autonome zenuwstelsel, Deze sfincter kan dus bewust worden aangespannen.

De interne sfincter wordt beschadigd bij een prostaatoperatie en is de oorzaak van gemakkelijker incontinentie maar ook van optreden van retrograde ejaculatie.

![|350](https://i.imgur.com/pc7Ywiq.png)

Tav continentie: belangrijk is dat met name ook de bekkenbodemspieren een rol spelen; m. levator ani, beschadiging na bevalling -> gemakkelijker incontinentie.

![](https://i.imgur.com/5ctlMqh.png)
De blaas functioneert als reservoir van urine, dat onder invloed van de wil geledigd kan worden. De vulling van de blaas geeft een druktoename, die bij ± 350 ml via het centrale zenuwstelsel leidt tot mictiedrang. Deze drang kan onderdrukt worden, totdat de interne (onwillekeurig geïnnerveerd, ontspant bij parasympatische en contraheert bij sympathische invloed) en externe sphincter (willekeurig geïnnerveerd) tot ontspanning gebracht worden. Dan is de urethra open en treedt mictie op door samentrekking van de m. detrusor. De gemiddelde urineproductie van een persoon is ongeveer 1½ liter per dag, afhankelijk van de vochtopname. De plasfrequentie is ongeveer 4 tot 5 maal per etmaal.
#### Bloedsomloop

- Arteria renalis
- Arteria interlobaris (tussen lobben)
- Arteria arcuata (op grens schors-merg)
- Arteria interlobularis (grens nierlobjes)
- Afferente arteriole
- Efferente arteriole
- Capillair netwerk
- Vene interlobularis
- Vene arcuata 
- Vene interlobaris
- Vene renalis

![|300](https://i.imgur.com/cBiNtoo.png)

### Anatomie/pathologie/histologie: microscopie

#### Podocyten

- Podocyten (viscerale epitheelcellen) vormen de epitheliale bekleding van de ruimte van Bowman. 
- De podocyten liggen aan de naar het endotheel gekeerde zijde, en vormen zo samen met het endotheel en de glomeruliare basaalmembraan de capillaire filter. 
- Podocyten hebben opvallende morfologische eigenschappen:
	- Cellichaam met **trabekels**: lange, zich vertakkende uitlopers, die zich voortzetten in de voetjes, de **pedikels**. 
	- Door interdigitatie bedekken de voetjes het totale oppervlak van de GBM. 
	- Een podocyt kan meerdere capillaire lissen kan bedekken (zie figuur 1). 
- **Apicale domein**: de naar de urine gerichte zijde. 
- **Basale domein**: de naar de GBM gerichte zijde.
- **Filtratiespleten**
	- Bevinden zich tussen de pedikels.
	- Deze filtratiespleten worden naar de onderzijde begrensd door de filtratiespleetdiafragma's, die in feite naast elkaar liggende voetjes verbinden. 
- Podocyten zijn aan de basale zijde verankerd aan de GBM. 
- **Functie**: 
	- Podocyten zorgen er voor dat plasma wordt gefiltreerd zonder verlies van eiwit.
	- De structuur maakt snelle aanpassingen aan drukveranderingen mogelijk.

![](https://i.imgur.com/bgLVPHI.png)

#### Glomerulaire basaal membraan

De subendotheliala kant is de kant gelegen onder het endotheel, de subepitheliale kant is gelegen onder het epitheel. De morfologische en klinische expressie van antistof-gemedieerde glomerulaire schade is voornamelijk afhankelijk van de plaats waar de antistoffen in de glomerulus accumuleren. 
In dit opzicht kunnen vier compartimenten worden onderscheiden:
1.	de subendotheliale ruimte
2.	de GBM;
3. de subepitheliale ruimte
4. het mesangium (fig).

![](https://i.imgur.com/JLVJ0qN.png)

Fig.:Patronen van beschadiging: De glomerulaire lokalisatie van immuuncomplexen
bepaalt de morfologische expressie en de klinische symptomatologie. 
1. Subendotheliaal – influx van ontstekingscellen die de capillairen vullen, waardoor daling van de GFR;
2. GBM: beschadiging van de GBM waardoor influx van ontstekingscellen in de ruimte van Bowman (extracapillair)
3. Subepitheliaal – geen onstekingscellen, maar vooral complement gemedieerde podocytschade,  een ongestoorde GFR, maar vooral sterke proteïnurie; 
4. Mesangiaal - mesangiale expansie door toename van mesangium cellen en productie van extra matrix met klinisch geringe hematurie en proteïnurie en langzame afname van de GFR.

#### Glomerulus

Gelegen in de schors (cortex)

#### Juxtaglomerulaire apparaat

Juxtaglomerulaire cellen zijn gespecialiseerde cellen van de afferente arteriole, die gelegen zijn op de plek waar de afferente arteriole  overgaat in de glomerulus. Ze vormen samen met de macula densa en mesangiale cellen het juxtaglomerulaire apparaat. Renine wordt gemaakt in de juxtaglomerulaire cellen.

![|250](https://i.imgur.com/IewFjHj.png)

#### Lis van Henle

Zie figuur dus met name merg (voor opbouw hypertone gradient).
![|300](https://i.imgur.com/h5inc3y.png)
![](https://i.imgur.com/BhvJWbS.png)
